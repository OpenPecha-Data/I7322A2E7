༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
W1PD53263
Work:
LCCN:
ImageGroup:
||ISBN:
11 PD53298
?
n/a
Title:
ནང་པ་སངས་རྒྱས་དང་ཚན་རིག་སྨྲ་བ་གཉིས་ཀྱིས་འཇིག་རྟེན་ཆགས་ཚུལ་གྱི་རྣམ་བཞག་བཤད་པ་
nang pa sangs rgyas dang tshan rig smra ba gnyis kyis 'jig rten chags tshul
gyi rnam bzhag bshad pa
Author:
སྐལ་བཟང་དོན་གྲུབ་
skal bzang don grub
Descriptor:
n/a
Original Publication:
Place:
Inga rig ris med shes rig nor gling gi dpe tshogs;n/a
zhang kang
Izhang kang gyi ling dpe skrun khang
200?
Publisher:
Date:
1
Volume:
Total Volumes:
TBRC Pages:
Introductory Pages:
Text Pages:
Scanning Information:
n/a
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 2008



༄༅། །ནང་པ་སངས་རྒྱས་དང་ཚན་རིག་སྨྲ་
བ་གཉིས་ཀྱིས་འཇིག་རྟེན་ཆགས་
ཚུལ་གྱི་རྣམ་བཞག་
བཤད་པ།
སྐལ་བཟང་དོན་འགྲུབ་བམ་
སྨྱུག་མིང་དངུལ་ཆུའི་དཔའ་བོས་བརྩམས།
ཞང་ཀང་གྱི་ལིང་ནས།



དཀར་ཆག
1
• ， ， ， ， ， ， ， ， ， ， ， ， ， ， ， ，
， ，
རབ་མཛེས་ཚངས་སྲས་ལྷ་མོ་ལ་བསྟོད་པ་ ་ ་ ་ ་
བསྟོད་གླུ་དར་དཀར་རིང་པོ་ ་…………………………་ ་ ་3
གདོང་དམར་པའི་གླུ་ ་ ་ ་ ་ ་ ་
ཡུན་རིང་ལོ་རྒྱུས་ལྡན་པའི་ནགས་ཤོད་ ་ ་ ་ ་ ་ ་ ་ ་ ་ ་5
ནང་པ་སངས་རྒྱས་དང་ཚན་རིག་སྨྲ་བ་གཉིས་ཀྱིས་འཇིག་
རྟེན་ཆགས་ཚུལ་གྱི་རྣམ་བཞག་བཤད་པ་ ་ ་ ་ ་ ་ ་ ་ ་7
མྱོང་ཚོར་གསར་པའི་སྣང་བརྙན་ ་ ་ ་ ་ ་ ་ ་ 35
རེ་སྨོན་གླུ་རུ་བླངས་པའི་ངག་རྟ་ ་ ་ ་ ་ ་ ་ ་ ་ ་ ་ ་ ་ ་40
སྟོན་པ་ཤཱཀྱ་ཐུབ་པ་བསླུ་མེད་ཚད་མའི་སྐྱེད་བུ་སྒྲུབ་པ་མི་
འཇིགས་དཔའ་བོའི་གད་རྒྱངས་ ་ ་ ་ ་ ་ ་ ་ ་ ་ ་ ་ ་
བོད་ཀྱི་དབྱང་གསལ་སོ་བཞི་ལ་བསྟོད་པ་ ་ ་ ་ ་ ་ ་ ་



སྤྲུལ་སྐུའི་རང་བཞིན་གསལ་པོར་བརྗོད་པ་ ་ ་ ་ ་ ་ ་ 67
མི་དམན་པའི་འཚོ་ཚུལ་ལ་སྨོན་པ་ ་ ་་་་་་་་
དཔྱད་གཏམ་གངས་དཀར་ལྷུན་པོའི་རྒྱན་ཆ་ ་ ་ ་ ་ ་ 91
སྐྱོ་གླུ་འོ་དོད་དྲུག་ལྡན་ ་ ་ ་ ་ ་ ་ ་ ་ ་ ་ ་ ་ ་ ་ ་ ་ ་ ་ 100
རྒྱལ་རབས་ཉུང་བསྡུས་དངུལ་གྱི་མེ་ལོང་ ་ ་ ་ ་ ་ ་ ་103
ཁ་བའི་ལྗོངས་ཀྱི་གླུ་མ་ཆེན་མོ་གསེར་གྱི་ཅོ་ག་དྲུག་འགྱུར་
ལ་བསྔགས་པ་ཚངས་སྲས་རོལ་མོ་ ་ ་ ་ ་ ་ ་ ་ ་ ་ ་ ་ 111
ཚན་རིག་ནང་རིག་པའི་རྗེས་སུ་སླེབ་བམ་ ་ ་ ་ ་ ་ ་ ་115
ཁྱད་དུ་འཕགས་པའི་གསེར་མདོག་ཉི་མ་ཞིག་ ་ ་ ་ ་137
ཚན་རིག་དང་ནང་རིག་པ་གཉིས་ཀྱི་རྒྱུ་འབྲས་ལ་དཔྱད་
པ་ .…………….
，，
་ ་141
ང་ཡི་མི་ཚེའི་བཤུལ་ལམ་ ་ ་ ་ ་ ་ ་
་ ་ 167



སྣ་ཚོགས་ཐོར་བུའི་སྐོར་ ་ ་ ་ ་
ལོ་རབས་མང་པོར་ཐོས་མ་མྱོང་བའི་དགའ་བའི་གཏམ་
གསར་ ་ ་ ་ ་ ་ ་ ་ ་ ་ ་ ་ ་ ་ ་ ་ ་ ་ ་ ་176
འཇིག་རྟེན་འཁོར་བའི་བྱ་སྤྱོད་ལ་བསྲིངས་པའི་འཕྲིན་
་ ་ ་ ་ ་ 182
ཡིག་ ་
，
，
， ，
，
，
，
，
，
， ，
， ，
，
，
，
，
，
， ，
，
，
，
，
，
， ，
，
དཀར་དམར་ཟས་ཀྱི་སྐྱོན་ཡོན་བཤད་པ་ ་ ་ ་ ་ ་ ་ ་185
རང་རེ་བོད་ཀྱི་ཞིང་འབྲོག་བདག་པོ་རྣམས་ལ་འདི་ལྟར་
འདྲི་ ་ ་་་་་
་ ་ ་ ་ ་ ་ ་ ་ ་ 196
དངོས་ནི་ ་ ་ ་ ་ ་ ་
རེ་ཞུ་ཐེང་གཅིག་ ་ ་ ་ ་ ་ ་ ་ ་ ་ ་ ་ ་ ་ ་ ་ ་205
སླར་སྨྲས་པ་ ་ ་ ་
རྗེས་ཀྱི་གཏམ་ ་ ་ ་ ་



༄༅། །རབ་མཛེས་ཚངས་སྲས་ལྷ་མོ་
ལ་བསྟོད་པ། ། །
རབ་དཀར་དུང་གི་ལྕུག་ཕྲན་གསར་པ་ལ། །
རབ་འཇམ་སྣ་ལྔའི་དར་གྱི་ཤམ་བུ་གཡོ། ། །
རབ་མཛེས་ལྷ་ཡི་སྨིན་ལེགས་ཚངས་སྲས་མ། །
རབ་མང་བྱིན་རླབས་ཆར་ཆེན་ད་སྙིལ་ཞིག །
ཁྱེད་སྐུ་ཟླ་གཞོན་གསར་པའི་ལང་མཚོ་རུ། །
བཞིན་གྱི་དཀྱིལ་འཁོར་འཇམ་གཉེན་ཆུ་སྐྱེས་སྤུན། ། །
གནག་སྣུམ་དབུ་སྐྱེས་འོད་ཟེར་དྲ་བའི་འོག །
འདྲེན་བྱེད་ཨུད་པལ་ཟུང་གི་འདབ་མ་གཡོ། །
བྲང་སྐྱེས་དཀར་ཟླུམ་འོ་འཛིན་ཟུང་གི་འོག །
འཇོ་སྒེག་སྟོང་གི་ཉམས་བརྒྱ་འབར་བ་ཡི། །
དཀར་འཇམ་དཀུ་ཡི་ལྗོན་པ་ལྡེམ་ལྡེམ་འཕུར། །
ལྡེམ་མྱུར་གློག་གི་རྗེས་འགྲོའི་ཕྱག་ཟུང་གི། །
སོར་བཅུ་པད་དཀར་སྐུད་པའི་གར་སྟབས་རྩེར། །



E-
རྒྱུད་མངས་དྲི་ཟའི་བུ་མོའི་སྙན་དབྱངས་ཀྱིས། །
ཐོགས་མེད་མུན་པའི་གཉིད་ལས་ད་སློངས་ཤིག །
སྐུ་སྨད་རིན་ཆེན་སྒྲོམ་བུ་འབུར་བའི་འོག །
ལས་བཞིའི་དབྱིབས་ལྡན་ཆུ་སྐྱེས་དཀྱིལ་འཁོར་དུ། །
དགའ་བདེ་འབུམ་གྱི་བསྟམས་པའི་གཏེར་མཛོད་ནི།།
ལྷན་སྐྱེས་བདེ་ཆེན་འདྲེན་པའི་ལམ་བཟང་ལྡན། །
ཆུ་སྐྱེས་འདབ་མའི་རྗེས་འགྲོ་ཞབས་ཟུང་ནི། །
ཉམས་བརྒྱའི་གར་ལ་རོལ་པའི་བརྐྱངས་སྐུམ་གྱིས། །
རྗེས་ཆགས་བརྩེ་བ་ཆེན་པོས་བདག་སོགས་ལ། །
མི་ཟད་བདེ་ཆེན་སྩོལ་བའི་ཚུལ་དུ་གནས། །
གང་ཐུགས་མཁྱེན་པ་རྒྱ་མཚོའི་མཁའ་ཀློང་ནས། །
བརྟན་གཡོའི་ཆོས་ཀུན་སྐར་ཚོགས་བཀྲ་བ་བཞིན།།
མ་འདྲེས་ས་ལེར་མཁྱེན་པའི་ཤེས་རབ་ཆ། །
བརྩེ་ཆེན་ཐུགས་རྗེའི་འདབ་མ་བདག་ལ་འཛུམ། །
ཁྱེད་གསུང་དྲི་ཟའི་ཏམ་པུ་ར་ཡི་སྒྲས། །
དྲུག་སྐྱེས་གདངས་ལས་ཟབ་རྒྱས་ཆོས་ཀྱི་སྒྲ། ། །



དུས་གསུམ་དབྱེར་མེད་རྟག་ཏུ་སྒྲོགས་མཛད་པའི།།
དངོས་གྲུབ་འདོད་འཇོའི་དགའ་སྟོན་དེང་འདིར་སྩོལ།།
ཞེས་སྒྲ་དབྱངས་ལྷ་མོ་ལ་བསྟོད་པ་འདི་ནི་འཕགས་མ་འདི་ལ་མི་ཕྱེད་
པའི་དད་པ་དང་ལྡན་པ་སྙན་ཚིག་སྨྲ་ལ་རང་དབང་ཅན་དངུལ་ཆུའི་
དཔའ་བོ་འབོད་པས་ནང་ཆེན་བླ་ཁྱབ་དགོན་དུ་སྤྱི་ལོ་༢༠༠༧བོད་
ཟླ་༥ཚེས་༡ ༣སྦྱར་བའོ། །
༄༅།།བསྟོད་གླུ་དར་དཀར་རིང་པོ། །
མཐོན་པོ་དགོང་སྔོན་དབྱིངས་ནས། །
རབ་མཛེས་སྤྲིན་དཀར་ལང་ལོང་། །
སྦྲང་ཆར་སིལ་མར་འགྲོགས་ཏེ། །
འཛིན་མར་རླན་གྱིས་ཁྱབ་སོང་། །



ཡངས་པའི་རྩ་ཐང་སྟེང་དུ། །
དཀར་ནག་ཕྱུགས་ཀྱིས་ཁྱབ་སྟེ། །
མ་བུ་བརྩེ་བའི་ངུར་སྒྲ། །
ས་གཞི་འུར་གྱིས་ཁྱབ་སོང་། །
ཕ་ཡུལ་འབྲི་ལྗོངས་ཕྱུག་མོ། །
ཤེས་རིག་གཏེར་ཁ་རྡོལ་ཏེ། །
དེང་རབས་རིག་པའི་གར་སྟེགས། །
དགའ་བདེའི་དཔལ་ལ་རོལ་སོང་། །
གདོང་དམར་པའི་གླུ། །
ཤེལ་དཀར་ལྷུན་པོའི་མདངས་འཛིན་ཚར་དུ་མངར། །
རབ་མཛེས་གཡུ་ཡི་མེ་ལོང་ཐང་མར་བརྡལ། །
དྭངས་གསལ་བདུད་རྩིའི་ཆུ་བོ་དལ་གྱིས་འབབ། །
འཛམ་གླིང་གཙུག་གི་རྒྱན་གྱུར་ས་ལའི་ལྗོངས། །



མཐིང་དོག་ཞུན་མའི་བཞིན་རས་གསལ་བར་ངོམ། །
རྟ་ལྗང་གསེར་གྱི་འདྲེན་བྱེད་རབ་ཏུ་གསལ། །
ས་འཛིན་མྱོས་བུམ་དུ་མ་ཚར་མངར་བའི། །
བསིལ་ལྗོངས་མཐོ་རིས་སྨིན་ལེགས་ཨེ་མ་རྨད། །
མེས་པོའི་ཤུལ་གཞག་དབྱངས་གསལ་སོ་བཞི་དང་། །
བཅུ་ཕྲག་རིག་པའི་གཟི་འོད་རྟག་འབར་བའི། །
བསིལ་ལྡན་ས་ལའི་ལྗོངས་ཀྱི་དགེ་མཚན་གྱི། །
སྙན་པ་ས་འཛིན་ཕྲག་གོང་འཕུར་ལ་ལྟོས། །
ཡུན་རིང་ལོ་རྒྱུས་ལྡན་པའི་ནགས་ཤོད། །
ཡུན་རིང་ལོ་རྒྱུས་ལྡན་པའི་ནགས་ཤོད་ཀྱི་ཡུལ་དུ། །
ཡིད་འོང་མདངས་ལྡན་བུ་དང་བུ་མོ་ཡི་བཞིན་རས། །
རབ་མཛེས་དཀར་དམར་ཆུ་སྐྱེས་ཕོན་པོ་ལ་འགྲན་ཏེ། །
རབ་སྙན་ཉམས་དགའི་གླུ་གར་རྒྱ་མཚོ་ལ་རོལ་སོང་། །



ཡུན་རིང་ལོ་རྒྱུས་ལྡན་པའི་ནགས་ཤོད་ཀྱི་ཡུལ་དུ། །
དམ་པའི་སྲོལ་བཟང་ལྡན་པའི་རྒན་རབ་ཀྱི་ཚོགས་རྣམས།།
བྱམས་སྙིང་ལྷག་བསམ་བཟང་པོའི་ས་གཞི་ཡི་སྟེང་ལ། །
གཞན་ཕན་འབྲས་བུས་གཡུར་དུ་ཟ་བ་འདི་མཛེས་སོང་། །
ཡུན་རིང་ལོ་རྒྱུས་ལྡན་པའི་ནགས་ཤོད་ཀྱི་ཡུལ་དུ། །
བློ་གྲོས་མཁའ་ལྟར་ཡངས་པའི་དྲན་དབང་གི་ཚོགས་རྣམས། །
གནའ་དེང་རིག་པའི་རྩལ་དྲུག་ཡིད་མཁའ་ལ་འཕགས་ཏེ། །
མདུན་སྐྱོད་རླབས་ཀྱིས་ས་ཆེན་རྒལ་བ་ལ་བྲེལ་སོང་། །
ཞེས་པ་འདི་ནི་འབྲི་རུ་པ་སྙན་པའི་ངག་རྟ་ལ་རང་དབང་ཐོབ་
པ་སྐྱིད་ཚེ་རིང་གི་རེ་བ་བཞིན་ནགས་ཤོད་པ་སྐལ་བཟང་དོན་འགྲུ
བ་དེས་མགྱོགས་པར་བྲིས་སོ། །



༄༅། །ནང་པ་སངས་རྒྱས་དང་ཚན་རིག་སྨྲ་བ་གཉིས་
ཀྱིས་འཇིག་རྟེན་ཆགས་ཚུལ་གྱི་
རྣམ་བཞག་བཤད་པ། །
དངོས་སྟོབས་རིགས་པའི་གོས་བཟང་ལུས་ལ་མཛེས། །
ལོག་རྟོག་གཅོད་པའི་དྲན་ཤེས་རལ་གྲི་བསྣམས། །
ཤེས་བྱའི་ཆོས་ལ་བལྟ་བའི་སྤྱན་ཡངས་པ། །
དྲང་བདེན་རིགས་པའི་དཔའ་བོ་རྒྱལ་གྱུར་ཅིག །
དང་པོ་རང་རེ་རྣམས་གནས་པའི་འཇིག་རྟེན་འདི་
དུས་ནམ་ཞིག་ལ་ཆགས་ཡོད་མེད་བཤད་པ་ལ།
ནང་པ་སངས་རྒྱས་པའི་ལུགསོ། ཚན་རིག་པའི་ལུགས།
དང་པོ་བསྟན་བཅོས་མངོན་པ་མཛོད་ལས། ཆགས་
པ་དང་པོ་རླུང་ནས་ནི། །དམྱལ་བའི་སྲིད་པའི་བར་དུའོ།།



-
བར་གྱི་བསྐལ་པ་བཅུ་དགུར་འགྱུར། །དཔག་ཏུ་མེད་པ་
ནས་འགྲིབ་པ། །ཚེ་ལོ་བཅུ་པའི་བར་དུ་འགྱུར། །དེ་ནས་
ཡར་སྐྱེ་མར་འབྲི་བའི། །བསྐལ་པ་གཞན་ནི་བཅོ་བརྒྱད་
དང་། །ཡར་སྐྱེ་བ་ནི་གཅིག་ཡིན་ཏེ། །དེ་དག་ཚེ་ནི་བརྒྱད་
ཁྲིའི་བར། ཞེས་གསུང་པ་བཞིན་འཇིག་རྟེན་འདི་ཆགས་
ནས་གནས་པའི་ཡུད་ཚད་བར་བསྐལ་ཉི་ཤུ་ཡོད་ལ། བར་
བསྐལ་རེའི་ཡུད་ཚད་ནི་མི་ལོ་བྱེ་བ་གཅིག་ས་ཡ་དྲུག་བདུན་
འབུམ་དགུ་ཁྲི་བརྒྱད་སྟོང་ཡོད་པས་དེས་ན་ད་ལྟ་དུས་རབས་
ཉེར་གཅིག་པའི་བགྲང་བྱ་བདུན་པ་འདི་ནི་གནས་པའི་
བར་བསྐལ་ཉི་ཤུའི་དང་པོ་ཡ་ཐོག་རིང་མོ་ཞེས་པ་ཚེ་ལོ་དཔག་
ཏུ་མེད་པ་ནས་ཚེ་ལོ་བཅུ་པའི་བར་དུ་འགྲོ་བའི་བསྐལ་པ་
དེ་ཡིན། དེ་ཡང་མི་ལོ་བརྒྱ་རེའི་མཚམས་སུ་ལོ་རེ་བྲི་བས་
སྟོན་པ་ཤཱཀྱ་ཐུབ་པ་སྲིད་འདིར་བྱོན་སྐབས་མི་རྣམས་ཚེ་
ལོ་བརྒྱ་པ་ཡིན་པ་དང་སྟོན་པ་འདས་ནས་ལོ་ཉིས་སྟོང་ལྔ་
བརྒྱ་ལྔ་བཅུའི་སྐབས་མི་རྣམས་ཚེ་ལོ་བདུན་ཅུ་དོན་ལྔའི་
སྐབས་ཡིན་པས་འཇིག་རྟེན་འདི་ཆགས་ནས་ད་ལྟ་སྤྱི་ལོ་



ཉིས་སྟོང་བདུན་ལོའི་བར་དུ་མི་ལོ་བྱེ་བ་གཅིག་ས་ཡ་དྲུག་
བདུན་འབུམ་དགུ་ཁྲི་ཉིས་སྟོང་༡༦༧༩༢༠༠༠ སོང་ངོ།།
གཉིས་པ་ཚན་རིག་མཁན་གྱིས་སྣོད་ཀྱི་འཇིག་རྟེན་
སའི་གོ་ལ་འདི་གྲུབ་ནས་མི་ལོ་ས་ཡ་བཞི་དང་དྲུག་འབུམ་
༤༦༠༠༠༠༠སོང་ཞེས་ <puzzl of the earth> ལས་
བཤད་དོ། ། །
གཉིས་པ་ཚུལ་ཇི་ལྟར་ཆགས་པ་ལ། ནང་པ་སངས་
རྒྱས་པའི་ལུགས། ཚན་རིག་པའི་ལུགས། །
དང་པོ་བསྟན་བཅོས་མངོན་པ་མཛོད་ལས། དེ་
ལ་སྣོད་ཀྱི་འཇིག་རྟེན་གྱི། །གནས་པར་འདོད་པའི་འོག་
དག་གི། །རླུང་གི་དཀྱིལ་འཁོར་རྔམས་སུ་ནི། །ས་ཡ་དྲུག་
འབུམ་གྲངས་མེད་དོ། །གསུངས་པས། འཇིག་རྟེན་
འདི་མ་བྱུང་བའི་སྔོན་དུ་ནམ་མཁའ་སྟོང་པ་ཡིན་ཞིང་ནམ་



ཞིག་སེམས་ཅན་རྣམས་ཀྱི་ལས་ཀྱི་དབང་གིས་འཇིག་རྟེན་
འདི་ཆགས་རན་པའི་དུས་སུ་དང་པོ་རླུང་གི་རྡོ་རྗེའི་རྒྱ་གྲམ་
རྔམས་སུ་དཔག་ཚད་ས་ཡ་དྲུག་འབུམ་དང་རྒྱུར་ནི་གྲངས་
མེད་ཡོད་པ་ཞིག་གྲུབ། དེའི་སྟེང་དུ་ཆུ་ཡི་དཀྱིལ་འཁོར་
རྔམས་སུ་དཔག་ཚད་འབུམ་ཕྲག་བཅུ་གཅིག་དང་སྟོང་ཕྲག་
ཉི་ཤུ་ཡོད་ཀྱང་། ཆུའི་རླངས་ཀྱིས་བསྲུབ་པའི་དབང་གིས་
ཕྱིས་སུ་སུམ་འབུམ་ཉི་ཁྲི་ནི་གསེར་དུ་གྱུར་བའོ། །དེ་བཞིན་
ཆུ་དང་གསེར་དཀྱིལ་གཉིས་ཐད་ཀར་མཉམ་པར་དཔག་
ཚད་འབུམ་ཕྲག་བཅུ་གཉིས་དང་སྟོང་ཕྲག་གསུམ་དང་བརྒྱ་
ཕྲག་ཕྱེད་ལྔ་ཡོད་ལ་མཐའ་སྐོར་ནི་སུམ་འགྱུར་ཡོད་པ་ཡིན་
ཏེ། དེ་ཡང་མཛོད་ལས། ཆུ་རྔམས་འབུམ་ཕྲག་བཅུ་
གཅིག་དང་། །སྟོང་ཕྲག་དག་ནི་ཉི་ཤུའོ། །ཕྱིས་ནི་རྔམས་
སུ་འབུམ་ཕྲག་བརྒྱད། །ལྷག་མ་དག་ནི་གསེར་དུ་གྱུར། །
ཐད་ཀར་འབུམ་ཕྲག་བཅུ་གཉིས་དང་། །སྟོང་ཕྲག་གསུམ་
དང་བརྒྱ་ཕྲག་ནི། །ཕྱེད་དང་ལྔ་རྣམས་ཁོ་ནའོ། འཁོར་
ཡུག་ཏུ་ནི་སུམ་འགྱུར་རོ། །གསུངས་སོ། །དེ་རྗེས་གསེར་
10



གྱི་ས་གཞིའི་དབུས་སུ་ནི་རིའི་རྒྱལ་པོ་རི་རབ་ཞེས་བྱ་བ་གྲུ་
བཞི་ལ་ངོས་མཉམ་པ་ངོས་བཞི་པོ་རིམ་བཞིན་ཤར་ཤེལ་
དཀར། ནུབ་པད་རག བྱང་གསེར། ལྷོར་བཻཌཱུརྱ་སྟེ་རིན་
ཆེན་བཞིའི་རང་བཞིན་དུ་གྲུབ་པ། རི་རབ་ཀྱི་མཐའ་ནས་
རོལ་མཚོ་དང་པོ། དེ་མཐའ་ནས་གསེར་རི་དང་པོ། དེ་
ལྟར་མཚོ་རེའི་བར་རི་རེ་སྟེ་མཚོ་བདུན་དང་རི་བདུན་གྱིས་
བསྐོར་བའོ། །རི་དེ་དག་གི་མཐོ་དམའ་ནི། དང་པོ་རི་རབ་
ལ་དཔག་ཚད་ཁྲི་བཅུ་དྲུག དེ་ལས་ཁྲི་བརྒྱད་ནི་མར་རྒྱ་
མཚོ་ནང་ནུབ་པ། ཁྲི་བརྒྱད་ནི་ཡར་ཁ་ལ་འཕགས་པ།
དེ་ཡང་བང་རིམ་བཞི་དང་ལྡན་པ། བང་རིམ་རེ་རེའི་མཐོ་
ཚད་ལ་དཔག་ཚད་སྟོང་ཕྲག་བཅུ་རེ་ཡོད་པ། བང་རིམ་
དང་པོ་རི་རབ་ལས་ཕྱིར་སྟོང་ཕྲག་བཅུ་དྲུག་འཕགས་པ།
གཉིས་པ་ལ་བརྒྱད་སོགས་ཕྱེད་ཕྱེད་ཀྱིས་འཕགས་སོ། །
དེ་ནས་གསེར་རི་དང་པོ་ལ་བརྒྱད་ཁྲི། གཉིས་པ་ལ་བཞི་
ཁྲི། གསུམ་པ་ལ་ཉིས་ཁྲི་བཅས་ཕྱད་ཕྱད་ཀྱིས་ཕྲིའོ། །དེ་
བཞིན་རོལ་མཚོ་དང་པོའི་ཁ་ཚོན་ལ་དཔག་ཚད་སྟོང་ཕྲག་



བརྒྱད་བཅུ། ངོས་ལ་ཉིས་འབུམ་བཞི་ཁྲིའོ། རོལ་མཚོ་གཉིས་
པ་སོགས་ལ་སྔ་མའི་ཕྱེད་ཕྱེད་ཕྲི་བར་བྱའོ། །རོལ་མཚོ་དེ་
དག་ནི་ཆུ་བོ་ཡན་ལག་བརྒྱད་ལྡན་གྱི་རང་བཞིན་དུ་གྲུབ་
པའོ། །རི་བདུན་དང་རོལ་མཚོ་བདུན་གྱི་མཐའ་ལ་གླིང་
བཞི་གླིང་ཕྲན་བཅུ་གཉིས་གནས་པར་གསུངས། དེ་ཡང་
ལྷོར་འཛམ་བུའི་གླིང་། དེ་དབྱིབས་ནི་སོ་ཁ་ལྟ་བུ་ངོས་གསུམ་
པ། ངོས་གསུམ་ལ་དཔག་ཚད་སྟོང་ཕྲག་གཉིས་སོ། །
ངོས་གཅིག་ལ་དཔག་ཚད་ཕྱེད་བཞིའོ། །དེ་ལ་གླིང་ཆུང་
གཉིས་ཏེ་རྔ་ཡབ་དང་རྔ་ཡབ་གཞན། ནུབ་ཏུ་བ་གླང་སྤྱོད།
དེའི་དབྱིབས་ནི་ཟླུམ་པོ། དེའི་ངོས་ལ་དཔག་ཚད་སྟོང་
ཕྲག་ཕྱེད་དང་བརྒྱད། དེའི་དབུས་ཀྱི་ཆུ་ཞིང་ནི་དཔག་
ཚད་སྟོང་ཕྲག་ཕྱེད་དང་གསུམ་མོ། །དེ་ལ་གཡོ་ལྡན་དང་
ལམ་མཆོག་འགྲོ་གཉིས། བྱང་དུ་སྒྲ་མི་སྙན། འདི་དབྱིབས་
ནི་གྲུ་བཞི་ངོས་མཉམ་པ། རྒྱར་ནི་ངོས་རེ་ལ་དཔག་ཚད་
སྟོང་ཕྲག་གཉིས་ཡོད་པས་སྡོམ་གྱིས་སྟོང་ཕྲག་བརྒྱད་དོ།།
དེ་ལ་སྒྲ་མི་སྙན་དང་སྒྲ་མི་སྙན་གྱི་ཟླ། ཤར་དུ་ལུས་འཕགས་
1 2



གླིང་། དེའི་དབྱེབས་ནི་ཟླ་གམ་དུ་ཡོད་པ། དེའི་ངོས་
གསུམ་ནི་དཔག་ཚད་སྟོང་ཕྲག་གཉིས་སོ། །དེའི་ངོས་གཅིག་
ལ་དཔག་ཚད་སུམ་བརྒྱ་ལྔ་ཅུའོ། །དེ་ལ་ལུས་དང་ལུས་
འཕགས་བཅས་སོ། །རི་བདུན་གྱི་རྗེས་མ་མུ་ཁྱུད་འཛིན་
རི་དང་འཁོར་ཡུག་ལྕགས་ཀྱི་རིའི་བར་ནི་ཕྱི་ཡི་རྒྱ་མཚོ་ཡིན་
ལ་དེ་ནི་ཚྭ་ཆུའི་རང་བཞིན་ཡིན་པར་བཤད་དོ། །
གཉིས་པ་ཚན་རིག་པའི་ལུགས་ནི། མི་ལོ་དུང་ཕྱུར་
༦༦གི་ཡར་སྔོན་དུ་དགུ་ཚིག་དཀྱིལ་དུ་འགད་གས་ཆེན་
པོ་བྱུང་བའི་ནང་སྐར་གཟུགས་མང་པོའི་ཁྲོད་ནས་ང་ཚོའི་
གོ་ལ་འདིའི་ནང་སྙིང་གྲུབ། དེ་ཡང་དབྱེབས་སྣ་ཚོགས་པ་
འགྱུར་ནས་ཡུན་རིང་སོང་རྗེས་ད་ལྟའི་སྒོང་དབྱེབས་ལྟ་བུའི་
གོ་ལ་འདི་གྲུབ་པ་ཡིན་ཟེར། །
གསུམ་པ་གནོད་ཀྱི་འཇིག་རྟེན་འདིའི་དབྱིབས་ཇི་
ལྟར་ཡོད། ནང་པ་སངས་རྒྱས་པའི་ལུགས། ཚན་རིག་
པའི་ལུགས།
1
3



དང་པོ་ནང་པ་སངས་རྒྱས་པའི་སྟོན་པ་ཤཱཀྱ་ཐུབ་
པས་མདོ་དང་རྒྱུད་རྣམས་ལས་དགོས་པའི་དབང་གིས་འཇིག་
རྟེན་འདིའི་དབྱིབས་མི་འདྲ་བ་མང་ཙམ་གསུངས་ཏེ། དཔེར་
ན་མདོ་ཕལ་པོ་ཆེ་ལས། འཇིག་རྟེན་གྱི་ཁམས་མི་མཇེད་
ཅེས་བྱ་བ་འཇིག་རྟེན་གྱི་ཁམས་སངས་རྒྱས་ཀྱི་ཞིང་བཅུ་
གསུམ་གྱི་རྡུལ་ཤིན་ཏུ་ཕྲ་བ་སྙེད་ཀྱི་འཁོར་གྱིས་སྐོར་བ་ཀུན་
ནས་ཉོན་མོངས་པ་རྣམ་པར་དག་པ་རྡོ་རྗེའི་གཞི་ཡི་ས་
མཚམས་ཅན། རླུང་གི་དཀྱིལ་འཁོར་ཁ་དོག་སྣ་ཚོགས་ཅན་
གྱིས་ཤིན་ཏུ་བཟུང་བ། པདྨོ་དྲ་བ་ལ་རབ་ཏུ་གནས་པ།
ཀུན་ནས་ཟླུམ་པོའི་དབྱིབས་སུ་གནས་པ་ནམ་མཁའ་ལྷ་
ཡི་ཁང་པ་ཅན་གྱིས་བརྒྱན་པ་འདི་ཡོད་དོ། དེ་ན་བཅོམ་
ལྡན་འདས་དེ་བཞིན་གཤེགས་པ་རྣམ་པར་སྣང་མཛད་འདི་
བཞུགས་སོ་ཞེས་དབྱིབས་ཟླུམ་པོ་ཡིན་པར་གསུངས་པ་
དང་། མདོ་དྲན་པ་ཉེར་གཞག་ལས་དབྱེབས་གྲུ་བཞི།
དེའི་དགོངས་པ་ལྟར་བསྟན་བཅོས་མངོན་པ་མཛོད་ལས་
རི་གླིང་མཚོ་དངབཅས་པའི་དབྱིབས་དང་རྒྱའི་ཚད་གོང་
1 4



དུ་བཤད་པ་བཞིན་ནོ། །
གཉིས་པ་ཚན་རིག་པས་སྣོད་ཀྱི་འཇིག་རྟེན་འདིའི་
དབྱིབས་ནི་ང་ཚོས་རྟག་པར་དུ་བརྙན་འཕྲིན་དང་ཚག་
པར་སྟེང་དུ་མཐོང་བའི་དབྱིབས་ཟླུམ་པོ་འདི་ལྟ་བུ་ཞིག་
མ་ཡིན་པར་རྒྱང་རིང་ནས་བལྟ་བའི་སྐབས་བར་མེད་དུ་
རང་ཤུགས་ཀྱིས་རང་འཁོར་རྒྱུག་བཞིན་པའི་གཤམ་ཆེ་ལ་
རྩེ་མོ་དེ་ལས་ཕྲ་བའི་ཙུག་ཙུག་ཞིག་ཡོད་དེ། དཔེར་ན་ཁྱིམ་
བྱའི་སྒོ་ངའི་དབྱེབས་དང་ང་རང་ཚོས་དུས་རྒྱུན་ཟ་བའི་
ཡ་ལིས་《ing ན》དབྱིབས་དང་མཚུངས་ཟེར། དེའི་ཕྱིར་
མི་རྣམས་ཀྱིས་ཁོའི་མིང་ལ་ལིས་ཤིང་ཐིས་《JE:{A》ཟེར་
རོ། །འདིའི་ལྗིད་ཚད་ནི་ཚན་རིག་པས་རྩིས་ན་ཁེ་སྟོང་
ཕྲག་6» 10 ཡོད་ཟེར། །
T
བཞི་པ་ཚད་ནི། དང་པོ་ནང་པ་སངས་རྒྱས་པས་མདོ་
དྲན་པ་ཉེར་གཞག་ལས། རི་རབ་ལྷུན་པོའི་ཚད་ཇི་ཙམ་
ཡིན་ཞེ་ན། དེ་ཐོས་པ་ལས་བྱུང་བའི་ཤེས་རབ་ཀྱིས་སམ་
1 5



ལྷའི་མིག་གིས་མཐོང་བར་གྱུར་པ། སྟེང་དུ་ནི་དཔག་ཚད་
སྟོང་ཕྲག་བརྒྱད་ཅུ་རྩ་བཞི་ཡིན་ལ་འོག་ཏུ་ཡང་དཔག་ཚད་
སྟོང་ཕྲག་བརྒྱད་ཅུ་རྩ་བཞི་ཡིན་ནོ། །དེ་ནས་གླིང་སོ་སོའི་
ཚད་ནི། མིའི་གནས་བཞི་པོ་རྣམས་ཀྱི་གླིང་བཞིའི་ཚད་
ཇི་ཙམ་ཡིན་ཞེ་ན། དེ་ཐོས་པ་ལས་བྱུང་བའི་ཤེས་རབ་ཀྱིས་
སམ་ལྷའི་མིག་གིས་མཐོང་བར་གྱུར་པ། འཛམ་བུའི་གླིང་
ནི་དཔག་ཚད་སྟོང་ཕྲག་བདུན་ཡིན་ནོ། །བ་གླང་སྤྱོད་ནི་
དཔག་ཚད་སྟོང་ཕྲག་བརྒྱད་ཡིན་ནོ། །ཤར་གྱི་ལུས་འཕགས་
པོ་ནི་དཔག་ཚད་སྟོང་ཕྲག་དགུ་ཡིན་ནོ། །བྱང་གི་སྒྲ་མི་
སྙན་ནི་དཔག་ཚད་སྟོང་ཕྲག་བཅུ་ཡིན་ནོ། །གླིང་རྣམས་
གང་དང་གི་དབྱེབས་རྣམས་ཇི་ལྟ་ཇི་ལྟར་གྱུར་པ་དེ་དང་
དེ་ལ་གནས་པའི་མི་རྣམས་ཀྱི་ཁ་གདོང་གི་དབྱེབས་ཀྱང་
དེ་ལྟ་དེ་ལྟར་ཡིན་ནོ། །དེ་ལ་ཤིང་རྟ་ཤ་ཀ་ཊ་དང་མཚུངས་
པ་ནི་འཛམ་བུའི་གླིང་སྟེ། དེ་དང་འདྲ་བར་འཛམ་བུའི་
གླིང་པའི་མི་རྣམས་ཀྱི་བཞིན་ནི་གྲུ་གསུམ་གྱི་རྣམ་པ་ཡིན་
ནོ། །ཤར་གྱི་ལུས་འཕགས་པོའི་གླིང་ནི་ཟླ་ཁམ་པ་སྟེ་མི་
1 6



རྣམས་ཀྱི་བཞིན་ཡང་དེ་དང་ཆ་འདྲ་བ་ཡིན་ནོ། །བ་གླང་
སྤྱོད་ཀྱི་གླིང་ནི་ཡོངས་སུ་ཟླུམ་པོ་ཡིན་ཏེ་མི་རྣམས་ཀྱི་བཞིན་
ཡང་དེ་དང་ཆ་འདྲ་བ་ཡིན་ནོ། །བྱང་ཕྱོགས་སྒྲ་མི་སྙན་
གྱི་གླིང་ནི་གྲུ་བཞི་པ་ཡིན་ཏེ། བྱང་ཕྱོགས་སྒྲ་མི་སྙན་པའི་
མི་རྣམས་ཀྱི་བཞིན་ཡང་དེ་དང་འདྲ་བ་ཡིན་ནོ། །ཞེས་དང་།
ཆོས་ཀྱི་རྣམ་གྲངས་ཀྱི་མདོ་ལས། ཀུན་དགའ་བོ་འཛམ་
བུའི་གླིང་གི་གླིང་ནི་ཆུར་དཔག་ཚད་བདུན་སྟོང་། རྒྱུར་
ཡང་དཔག་ཚད་བདུན་སྟོང་ཞེས་དང་། ཀུན་དགའ་བོ་
ཤར་གྱི་ལུས་འཕགས་ཞེས་བྱ་བའི་གླིང་ཡོད་དེ་ཆུར་ནི་དཔག་
ཚད་བརྒྱད་སྟོང་། རྒྱུར་ཡང་དཔག་ཚད་བརྒྱད་སྟོང་སྟེ།
ཞེས་དང་། ཀུན་དགའ་བོ་ནུབ་ཀྱི་བ་ལང་སྤྱོད་ཅེས་བྱ་བའི་
གླིང་ཡོད་དེ། ཆུར་ནི་དཔག་ཚད་དགུ་སྟོང་ཞིང་ཡང་དཔག་
ཚད་དགུ་སྟོང་སྟེ། ཞེས་དང་ཀུན་དགའ་བོ་བྱང་གི་སྒྲ་མི་
སྙན་ཅེས་གླིང་ཡོད་དེ། ཆུར་ནི་དཔག་ཚད་ཁྲི། རྒྱར་ཡང་
དཔག་ཚད་ཁྲི་སྟེ་གསུངས་སོ། །
གཉིས་པ་ཚན་རིག་པས། འདིའི་རྒྱ་ཁྱོན་ནི་ཤིན་ཏུ་
--
1 7



ཆེན་པོ་ཡིན་ཏེ་གླིང་བདུན་དང་ཡང་བཞི་ཤོང་བ་དང་གླིང་
རེ་ལ་ཡང་རྒྱ་ཁྱོན་ཆེན་པོ་ཡོད་པས་སོ་ཟེར། དེས་ན་ཚན་
རིག་མཁས་པས་ཚན་རིག་ལ་བརྟེན་ནས་ཚད་འཇལ་བ་
ལྟར་ན་ངོས་གཅིག་ལ་ཁྱོན་སྟོང་རྨིས་དྲུག་སྟོང་དང་སུམ་
བརྒྱ་བདུན་ཅུ་དོན་གཅིག་ཚག་གཉིས་ཡོད་ （6371.2 F%》
ཟེར། གཞན་ཡང་ངོས་ཐམས་ཅད་སྡོམ་པ་ན་སྟོང་སྨིས་
ལྔ་ཁྲི་དང་གཅིག་སྟོང་ 《51000 F::》 ཡོད་ཟེར། དེ་བཞིན་
སའི་གོ་ལ་ལ་སྡུད་ཤུགས་སམ་འཐེན་ཤུགས་ཆེན་པོ་ཡོད་
དེ་དངོས་པོ་རྣམས་ཕར་ཚུར་འཕེན་རྒྱུ་ཡོད་པ་དང་། དངོས་
པོ་གང་ཡིན་ཡང་ས་གཞི་དང་ཁ་བྲལ་ནས་ཕྱོགས་གཞན་
ལ་མི་འགྲོ་བ། དེ་བཞིན་རང་རེ་སེམས་ཅན་ལ་ཡོད་པའི་
ཤུགས་ཆེ་ཆུང་། ནམ་མཁའ་ལས་བབས་པའི་ཁ་ཆར་བཅས་
མར་ས་ངོས་ལ་འབབ་ཐུབ་པའི་གནད་ཀུན་ས་གོ་ལའི་འཐེན་
ཤུགས་ཡིན་ཟེར། འོན་ཀྱང་ས་གོ་ལ་འདིའི་ངོས་བརྒྱ་ཆ་
བདུན་ཅུ་དོན་གཅིག་ནི་ཆུ་ལས་གྲུབ་པ་ཡིན་ཟེར། །
1 8



ལྔ་པ་ཉི་ཟླ་འཆར་ནུབ་དང་དུས་བཞི། ཉི་འཛིན་
ཟླ་འཛིན་བཅས་འབྱུང་ཚུལ་ལ། ནང་པ་སངས་རྒྱས་པའི་
ལུགས། ཚན་རིག་པའི་ལུགས།
དང་པོ་ནང་པའི་ལུགས་ནི་མཛོད་ལས། ཉི་ཟླ་ལྷུན་
པོའི་ཕྱེད་ན་རྒྱུ་གསུངས་པ་བཞིན་སེམས་ཅན་སྤྱི་མཐུན་
ཀྱི་ལས་ཀྱི་དབང་གིས་ཉི་ཟླ་དང་སྐར་མ་རྣམས་བར་སྣང་
ལ་འཕུར་བར་བྱེད་པའི་རླུང་ལ་བརྟེན་ནས་རི་རབ་ལ་སྐོར་
བར་བྱེད་དོ། །དེ་ཡང་ཉི་ཟླ་བཟའ་སྐར་ཀུན་རི་རབ་ཀྱི་ཕྱེད་
དེ་བང་རིམ་བཞི་པའི་སྟེང་ནས་རྒྱུ་བ་དང་ཉི་མའི་ཚད་ཀྱང་
དཔག་ཚད་ང་གཅིག ཟླ་བ་ནི་ལྔ་ཅུ། སྐར་མ་རྣམས་ཆེ་
བ་ནི་གྲོང་ཁྱེར་ཙམ་དང་ཆུང་བ་ནི་ཁང་པ་ཙམ་ཡོད་པར་
བཤད། གཞན་ཡང་ཉི་མོ་དང་མཚན་མོ་ཡང་ཉི་ཟླས་རི་
རབ་ལ་བསྐོར་བའི་དབང་གིས་ཡིན་གསུངས། དེའི་དབང་
གིས་གླིང་བཞི་ལ་ཉི་ཟླ་འཆར་ནུབ་རིམ་བཞིན་བར་མེད་
དུ་འབྱུང་བ་ཡིན་ཏེ། དཔེར་ན་སྒྲ་མི་སྙན་དུ་ནམ་ཕྱེད་ན་
1
9



ལུས་འཕགས་གླིང་དུ་ཉི་མ་ནུབ་པ། འཛམ་བུའི་གླིང་དུ་
ཉིན་ཕྱེད་ན་བ་གླང་སྤྱོད་དུ་འཆར་བ་རྣམས་དུས་གཅིག་
ཡིན་པར་གསུངས། དེ་བཞིན་ཉིན་མཚན་རིང་ཐུང་འབྱུང་
བ་འདི་ཡང་། ཉི་མ་གླིང་རང་རང་གི་བྱང་ངོས་རི་གླིང་དང་
ཐག་ཉེར་འགྲོ་སྐབས་ཉིན་མོ་རིང་ལ་མཚན་མོ་ཐུང་བ་དྲོད་
རིམ་བཞིན་ཆེ་བ། ཉི་མ་རི་རབ་དང་རིང་བ་སྟེ་ལྷོ་ངོས་རྒྱ་
མཚོ་དང་ཉེ་བར་འགྲོ་དུས་རླུང་གི་སྟོབས་ཀྱིས་མྱུར་དུ་འགྲོ་
བས་ཉིན་ཐུང་ལ་མཚན་མོ་རིང་བ། ཉི་འོད་ཀྱང་རི་གླིང་
རྣམས་དང་ཐག་རིང་བའི་སྟོབས་ཀྱིས་དྲོད་ཀྱང་དེ་ཙམ་
མེད་དོ། །འོ་ན་ཟླ་བ་ཡར་གྱི་ངོའི་སྐབས་ཁ་མ་གང་བ་འདི་
ཅི་ཡིན་ཟེར་ན། དེ་ནི་སངས་རྒྱས་ཀྱིས། སངས་རྒྱས་
ཐམས་ཅད་ཀྱི་ཡེ་ཤེས་དང་ཡོན་ཏན་ལ་འཇུག་པའི་མདོ་
ལས། ཟླ་བའི་དཀྱིར་འཁོར་ནི་ཉི་མའི་དབང་གིས་འབྲི་
བ་དང༌། སྐྱེ་བ་དང༌། མི་སྣང་བར་འགྱུར་ལ། ཟླ་བའི་
དཀྱིལ་འཁོར་ལ་ནི་སྐྱེ་དང་། འཕེལ་བ་དང་། འགྲིབ་པར་
མེད་དོ་གསུངས། དེ་བཞིན་མཛོད་ལས། ཉི་མ་དང་ནི་
20



ཉེ་བ་ལས། རང་གི་གྲིབ་མས་འགྲིབ་པར་སྣང་། གསུངས་
པ་ནི་དེང་དུས་ཚན་རིག་པས་ཟླ་བ་རང་ལ་འོད་མེད་པ་ཉི་
མའི་འོད་ཀྱིས་སྣང་བ་དང་འཕེལ་འགྲིབ་བྱེད་པར་བཤད་
པ་དང་གཅིག་མཐུན་ནོ། །དེ་བཞིན་ཉི་ཟླ་འདི་ནི་ལྷའི་ཕོ་
བྲང་ཡིན་པར་ཡང་གསུངས་ཡོད། དེ་བཞིན་དུས་བཞི་
འབྱུང་བ་འདི་ཡང་ཉི་མ་ལྷོ་བྱང་ཕར་ཚུར་བགྲོད་པའི་དབང་
གིས་ཡིན་པ་ནང་པའི་མཁས་པ་རྣམས་ཀྱིས་གསུངས་ཏེ།
མཛོད་ལས་དབྱར་ཉི་ཟློག་དང་དགུན་ཉི་ཟློག་དངོས་སུ་
གསུངས་པའི་ཤུགས་ལས་གོ་དགོས་གསུངས། དེ་ཡང་
མཛོད་ལས། དབྱར་ཀྱི་ཟླ་བའི་གཉིས་པ་ཡི། །ཐ་མའི་
ཚེས་དགུ་ནས་མཚན་རིང་། །དགུན་རྣམས་ཀྱི་ནི་བཞི་པ་
ལ། །ཐུང་ངུར་འགྱུར་རོ་ཉིན་མོ་ལྡོག གསུངས་སོ། །འོན་
ཀྱང་ནང་པའི་མཁས་པ་རྣམས་ཀྱིས་འདོད་ཚུལ་ཅུང་མི་
འདྲ་བ་ཡོད་དེ། ཁ་ཅིག་གིས་གླིང་བཞི་ལ་དབྱར་དུས་མཉམ།
དགུན་དུས་མཉམ། སྤྱིད་དུས་མཉམ། སྟོན་དུས་མཉམ་
འདོད་པ། ཡང་འགའ་ཞིག་གིས་ལྷོ་བྱང་གཉིས་དུས་མཉམ།
2
1



ཤར་ནུབ་གཉིས་དུས་མཉམ་འབྱུང་བ། འགའ་ཞིག་གིས་
དུས་བཞི་གླིང་རང་རང་ལ་རིམ་བཞིན་འབྱུང་བར་འདོད་
ཀྱང་ད་དུང་བརྟག་པར་བྱ་བའི་གནས་སོ། །གཞན་ཡང་
ཉི་འཛིན་དང་ཟླ་འཛིན་འབྱུང་ཚུལ་ནི་མཛོད་ལས་མ་བཤད་
ཀྱང་སངས་རྒྱས་ཀྱིས་དུས་འཁོར་ལས་གསལ་བར་གསུངས་
ཏེ། ཉི་ཟླ་གཉིས་སྒྲ་ཅན་གྱི་གདོང་མཇུག་གང་རུང་གིས་
འཛིན་པ། དེ་ཡང་ཉི་ཟླ་དང་བཟའ་བགྲོད་ཚུལ་གྱི་དབང་
གིས་སྒྲིབ་དུས་ཡུན་རིང་ཐུང་དང་ཤར་སོགས་ཕྱོགས་གང་
ནས་སྒྲིབ་པ། གདོང་མཇུག་དང་མགོ་ལག་གང་ནས་བཟུང་
བའི་ཁ་དོག་བཅས་གསུངས་པས་ཞིབ་པར་དུས་འཁོར་ནས་
རྟོགས་པར་བྱའོ། །
གཉིས་པ་ཚན་རིག་པས་ཉིན་མོ་དང་མཚན་མོ་འདི་
ཇི་ལྟར་འབྱུང་ཟེར་ན། དེ་ནི་ནང་པས་མངོན་པ་བཅས་
ལས་བཤད་པ་བཞིན་རི་རབ་ལ་ཉི་མས་བསྐོར་བའི་དབང་
གིས་མ་ཡིན་པ། ཉི་མ་འདི་འཇིག་རྟེན་དཀྱིལ་དུ་བར་སྣང་
22



དུ་གནས། དེའི་མཐའ་ནས་སའི་གོ་ལས་རང་འཁོར་བརྒྱབ་
སྟེ་ཉི་མ་ལ་བསྐོར་བར་བྱེད། དེའི་མཐའ་ནས་ཟླ་བ་རང་
འཁོར་བརྒྱུག་ནས་ཉི་མ་ལ་བསྐོར་བར་བྱེད། དེས་ན་ང་
ཚོས་ཉི་མས་སའི་གོ་ལ་བསྐོར་བར་འདོད་པ་ནི་རྦད་དེ་ནོར་
བ་ཡིན། དེ་ལས་ཟློག་པ་ཟླ་བ་དང་སའི་གོ་ལ། གཟའ་སྐར་
རྣམས་ཀྱིས་ཉི་མ་ལ་བསྐོར་བ་བྱེད་པ་ཡིན། དེ་འཁོར་ལུགས་
ནི་ཟླ་བ་དང་སའི་གོ་ལ་གཉིས་ཀ་ནུབ་ནས་ཤར་དུ་ཕྱོགས་
ཏེ་བསྐོར་བར་བཤད། དཔེར་ན་རང་རེ་བོན་རྣམས་ཀྱིས་
གནས་དང་རྡོ་འབུམ་སོགས་བསྐོར་ཚུལ་དང་མཚུངས་སོ། །
དེ་བཞིན་ཉིན་མཚན་འབྱུང་ཚུལ་འདི་ཡང་སའི་གོ་ལ་རང་
འཁོར་བརྒྱབ་པའི་དབང་གིས་ཡིན་པ་སྟེ་ཆུ་ཚོད་ཉེར་བཞི་
ལ་རང་ཉིད་ཧྲིལ་པོ་རང་འཁོར་བརྒྱབ་པས་རིམ་བཞིན་
ཉི་མ་ལ་ཁ་ཕྱོགས་པའི་ས་ངོས་ནི་ཉིན་མོ་དང་ཁ་མ་ཕྱོགས་
པའི་རྒྱབ་ངོས་རྣམས་ནི་མཚན་མོ་འགྱུར་བ་རེད། དཔེར་
ན་ཡ་གླིང་ཕྱོགས་ཉིན་མོའི་དུས་ནུབ་ཕྱོགས་ཡོ་རོབ་ཕྱོགས་
མཚན་མོ་འགྱུར་བ་འདིས་ཤེས་སོ། །དེ་བཞིན་ཤར་ལྷོ་ནུབ་
2 3



བྱང་ངོས་འཛིན་ཚུལ་ཡང་། རང་རེ་ཚོས་ཉི་མ་འཆར་ས་
ནས་ཤར་དང་ཉི་མ་ནུབ་ས་ནས་ནུབ་ཡིན་བསམ་ན་དེ་ནི་
ནོར་ཏེ། ཚན་རིག་པས་ཐག་བཅད་པ་ནི། སའི་གོ་ལ་འཁོར་
ཕྱོགས་སུ་ཤར་དང་འཁོར་མཚམས་སུ་ནུབ་ཡིན་པར་བཤད།
དེ་བཞིན་དབྱར་དགུན་སྟོན་དཔྱིད་འབྱུང་ཚུལ་ཡང་ཉི་མ་
ཧྲིལ་པོ་ལ་སའི་གོ་ལས་བསྐོར་བས་ལོ་གཅིག་ལ་འཁོར་ཐུབ་
ཅིང་། དེའི་སྐབས་སའི་གོ་ལའི་བྱང་ངོས་ཀྱི་ཕྱེད་དེ་ལྷོ་
ངོས་ཀྱི་ཕྱེད་ལས་ཉི་མའི་འོད་དང་དྲོད་ཕོག་པའི་དུས་ཡུན་
རིང་བའི་སྐབས་དབྱར་དུས་དང་། དེའི་སྐབས་ལྷོ་ངོས་
ཀྱི་ཕྱེད་ངོས་ནི་ཉི་མ་དང་རྒྱང་རིང་དུ་གནས་པས་དྲོད་དམའ་
བ་དང་ཉི་འོད་ཕོག་པའི་དུས་ཡུན་ཐུང་བས་དགུན་དུས་
ཡིན། སྟོན་དཔྱིད་གཉིས་ནི་སྔར་གྱི་ཉི་མ་དང་རིང་བའི་
ས་ངོས་དེར་ཉི་མ་དང་ཉེ་རུ་འགྲོ་བའི་སྐབས་དཔྱིད་དུས་
ཡིན། ཡང་སྔར་གྱི་ཉི་མ་དང་ཉེ་བའི་དབྱར་གྱི་ས་ངོས་དེ།
ཉི་མ་དང་རིང་དུ་འགྲོ་བའི་སྐབས་སྟོན་དུས་ཡིན་ནོ། །
གཞན་ཡང་བྱང་མཐའ་དང་ལྷོ་མཐའི་སའི་གོ་ལ་ཡོངས་
2 4



སུ་རྫོགས་པ་ལ་ཉི་མའི་འོད་ཀྱིས་ཁྱབ་ཡོད་པའི་དུས་སྐབས་
ནི། ལོ་རེར་ཐེངས་གཉིས་ལས་མེད། དེ་ནི་ཟླ་བ་གསུམ་
པའི་ཚེས་ཉེར་གཅིག་དང་ཟླ་བ་དགུ་པའི་ཚེས་ཉེར་གསུམ་
ཉིན་ཡིན། འདི་གཉིས་ཀྱི་ནང་ལ་ས་གོ་ལའི་ཉིན་དཀར་
དང་མཚན་མོ་གཉིས་ལ་རིང་ཐུང་འདྲ་བ་ཡིན་པར་འདོད།
འདིའི་ཉིན་གཉིས་ནི་ང་ཚོས་རྒྱུན་དུ་འདོད་པའི་དཔྱིད་
ཉིན་མཚན་དང་སྟོན་ཉིན་མཚན་མཉམ་པ་ཟེར་བ་དེ་ཡིན་
ནོ། །གཞན་ཡང་ཉི་འོད་ལྷོ་མཐར་ཕོག་པའི་མཐར་ཐུག་
སྟེ་སླར་བྱང་ངོས་སུ་ལོག་པའི་དུས་དེ་དགུན་ཉི་ཟློག་ཡིན་
པ་དང་། ཡང་བྱང་མཐར་ཉི་འོད་ཕོག་པའི་མཐར་ཐུག་
སྟེ་སླར་ལྷོ་ངོས་སུ་ལོག་པའི་དུས་དེར་དབྱར་ཉི་ཟློག་འབྱུང་
བ་ཡིན་ནོ། །དེ་བཞིན་ཉི་འཛིན་དང་ཟླ་འཛིན་འབྱུང་ཚུལ་
འདི་ཡང་། ཉི་མ་དང་སའི་གོ་ལ་གཉིས་ཀྱི་བར་དུ་ཟླ་བ་
སོང་སྟེ། དེ་གསུམ་ལོ་རེ་ལ་གསུམ་ཀ་ཐིག་གཅིག་ཏུ་ཁེལ་
བའི་སྐབས་ཟླ་བ་ཉི་མའི་གདོང་འཕྲད་པས་ས་ངོས་ནས་
ཉི་མ་མི་མཐོང་བའི་དུས་ཡུན་ཇི་ཙམ་གྱི་རིང་ལ་ཉི་འཛིན་
25



ཞེས་བྱའོ། །ཡང་ཟླ་བ་སའི་གོ་ལའི་ཕྱི་ངོས་ནས་སོང་སྟེ་
གོང་བཞིན་གསུམ་པོ་ཐིག་གཅིག་ཏུ་ཁེལ་བའི་དུས། སའི་
གོ་ལས་གཡོལ་ཏེ་ཟླ་བ་ལ་ཉི་མའི་འོད་ཕོག་མ་ཐུབ་པའི་དུས་
ཡུན་བཞི་ཙམ་དུ་ཟླ་འཛིན་འབྱུང་བ་ཡིན་ཟེར་རོ། །འོ་
ན་སའི་གོ་ལ་འདི་བར་སྣང་ལ་གནས་པ་ཡིན་ན་མར་ལྷུང་
མི་འགྲོ་བ་ཅི་ཡིན་ཟེར་ན། ཚན་རིག་པས། དེ་ནི་ཉི་མ་
དང་ཉེ་བར་གནས་པ་དང་། ཉི་མའི་ནུས་ཤུགས་ནི་སའི་
གོ་ལའི་ནུས་ཤུགས་ལས་ཆེས་ཆེ་བའི་དབང་གིས། འཐེན་
ཤུགས་དེ་སའི་གོ་ལ་ལ་ཞུགས་པའི་སྟོབས་ཀྱིས་མར་མི་ལྷུང་
བར་གནས་པ་ཡིན་ཟེར། འོ་ན་སའི་གོ་ལས་ཉི་མ་ལ་བསྐོར་
བའི་སྐབས་ཤིན་ཏུ་དལ་བ་ཡིན་ནམ། ལོ་གཅིག་ལ་ཉི་མར་
ལན་གཅིག་འཁོར་བས་སོ་ཟེར་ན། སྤྱིར་འཁོར་བའི་ཡུན་
རིང་བ་ཡིན། འོན་ཀྱང་བསྐོར་བའི་ལམ་ཡང་ཤིན་ཏུ་རིང་
པོ་ཡིན། ཉིན་རེར་འདྲ་བར་སྟོང་སྨིས་སུམ་ཅུའི་རིང་ཚད་
དུ་འགྲོ་ཐུབ་པས་དཔེར་ན་རླང་འཁོར་ཉིན་རེར་འགྲོ་བའི་
འགྱོགས་ཚད་དང་བསྡུར་ན་འདིའི་འགྱོགས་ཚད་ཤེས་ཐུབ་
2 6



ཟེར། །
དྲུག་པ། བཅུད་ཀྱི་འཇིག་རྟེན་ཇི་ལྟར་གནས་པ།
ནང་པ་སངས་རྒྱས་པའི་ལུགས། ཚན་རིག་པའི་ལུགས།
དང་པོ་ནང་པ་སངས་རྒྱས་པས་སྣོད་ཀྱི་འཇིག་རྟེན་
དེ་ལྟར་གྲུབ་ཟིན་པའི་རྗེས་སུ་གཞི་ནས་བཅུད་ཀྱི་སེམས་
ཅན་འབྱུང༌། དང་པོ་དམྱལ་བའི་ནང་དུ་སེམས་ཅན་གཅིག་
སྐྱེས་པ་ནས་བཟུང་བཅུད་ཀྱི་སེམས་ཅན་ཆགས་པའི་འགོས་
ཚུགས་པ་ཡིན་པར་འདོད། འོ་ན་དེ་འདྲའི་སེམས་ཅན་
གང་ནས་བྱུང་སྙམ་ན་དེ་ནི་བསམ་གཏན་བཞི་པའི་ལྷ་
གནས་ནས་ལས་ཟད་ནས་དམྱལ་བར་སྐྱེས་པ་ཡིན་ནོ།།
དེ་རྗེས་ཡི་དྭགས་སྐྱེ། དེ་རྗེས་དུད་འགྲོ། དེ་རྗེས་མི་རུ་སྐྱེས་
བ་ཡིན་ལ། དེ་ལྟར་གཅིག་ནས་གཉིས་གསུམ་སོགས་རིམ་
བཞིན་སྐྱེས་ནས་བཅུད་ཀྱི་སེམས་ཅན་གྲུབ། དེ་ཡང་ལས་
གསར་དུ་བསགས་པ་སྣ་ཚོགས་པའི་དབང་གིས་ལུས་ཀྱང་
2 7



སྣ་ཚོགས་པ་རིགས་དྲུག་གི་ལུས་སུ་འབྱུང་བ་ཡིན་པར་
གསུངས་སོ། །རིགས་དྲུག་དེ་ཡང་དམྱལ་བ་ལ་ཚ་དམྱལ་
བརྒྱད་དང་གྲངདམྱལ་བརྒྱད། ཉི་ཚེ་དང་ཉེ་འཁོར་གཉིས་
ཏེ་དམྱལ་ཁམས་བཅོ་བརྒྱད་ཡོད། དེའི་གནས་ནི་གངས་
ཏི་སེའི་འོག་དཔག་ཚད་སྟོང་ཕྲག་ཉི་ཤུ་ན་གནས་པ་ཡིན་
ཏེ། མངོན་པ་མཛོད་ལས། འདི་ནས་བྱང་དུ་རི་ནག་པོ། །
དགུ་འདས་གངས་རིའོ་དེ་ནས་ནི། །སྤོས་ངད་ལྡན་པའི་
ཚུལ་རོལ་ན། །ཆུ་ཞིང་ལྔ་ཅུ་ཡོད་པའི་མཚོ། །འདི་འོག་
སྟོང་ཕྲག་ཉི་ཤུ་ན། །མནར་མེད་པའོ་དེ་ཙམ་མོ། །གསུངས།
ཡི་དྭགས་ལ་ཕྱི་སྒྲིབ་དང་ནང་སྒྲིབ་ཅན། དེའི་གནས་ནི་
རྒྱབ་པོའི་ཁབ་སོགས་གནས་ངེས་མེད་དུ་ཡོད། དུད་འགྲོ་
ལ་བྱིང་ན་གནས་པ་དང་ཁ་འཐོར་གཉིས། གནས་ནི་མང་
བ་རྒྱ་མཚོའི་ནང་དུ་ཡོད་པ། ཁ་འཐོར་ནི་མི་གནས་ལའང་
ཡོད། མི་ལ་གླིང་བཞི་དང་གླིང་ཕྲན་བརྒྱད་ཀྱི་མི། དེ་
དག་གི་ཚེ་དང་རིགས་གཟུགས། གནས་དང་ལོངས་སྤྱོད་
བཅས་སྣ་ཚོགས་པ། ལྷ་ནི་འདོད་ལྷ་རྒྱལ་ཆེན་རིགས་
2 8



བཞིའི་ལྷ་རྣམས་རི་རབ་དང་ཉི་ཟླ་ལ་གནས་པ། རི་རབ་
ཀྱི་སྟེང་ལ་ལྷའི་དབང་བོ་རྒྱ་བྱིན་སོགས་སུམ་ཅུ་རྩ་གསུམ་
གྱི་ལྷ། དེའི་སྟེང་དུ་ནམ་མཁའ་ལ་རིམ་པ་བཞིན་འཐབ་
བྲལ། དགའ་ལྡན། འཕྲུལ་དགའ། གཞན་འཕྲུལ་དབང་
བྱེད། དེ་སྟེང་གཟུགས་ཁམས་བསམ་གཏན་གྱི་ལྷ་ལ་གནས་
རིས་བཅུ་བདུན། གཟུགས་དང་ཚེ་ཡང་གོང་ནས་གོང་
དུ་ཞེ་ཆེ་དང་ཞེ་རིང་ཡིན་པ། དེའི་སྟེང་གཟུགས་མེད་སྐྱེ་
མཆེད་མུ་བཞིའི་ལྷ་གནས་པར་གསུངས་སོ། །
གཉིས་པ་ཚན་རིག་པས་བཅུད་ཀྱི་སེམས་ཅན་ནི།
མི་དང་དུད་འགྲོ་མ་ག ཏོ ག་རིགས་གཞན་མ་མཐོང་ལ་
གནས་ཀྱང་སའི་གོ་ལ་འདིའི་སྟེང་ལས་གཞན་པའི་ཉི་ཟླ་
སྐར་མའི་སྟེང་དུ་མཐོང་བ་མེད་པ་དང་ནམ་མཁའ་རུ་གནས་
པ་ཡང་མ་མཐོང་། དུད་འགྲོ་ནི་རྒྱ་མཚོའི་ནང་དང་ས་ངོས་
སུ་གནས་པ་ཡིན། མི་ནི་ས་ངོས་ཁོ་ནར་གནས། དེ་ཡང་
གླིང་བདུན་དང་ཡང་བཞི་ལ་གནས། གླིང་བདུན་ནི།
29



ཨོ་གླིང་། ཡ་གླིང་གླིང་ཆེན། ཕེ་གླིང༌། ལྷོ་གླིང་། ལྷོ་
མེ་གླིང༌། བྱང་མེ་གླིང་། ཡང་བཞི་ནི། ཐེ་ཕིང་ཡང་།
& P;f, ཏ་ཤིན་ཡང་། #*, དབྱིན་ཏུའི་ཡང་། E[1]yif,
སྦིའི་པིང་ཡང༌། IE»ki#, བཅས་སོ། །
བདུན་པ་མ་འོངས་པར་འཇིག་རྟེན་འདི་ཇི་ལྟར་
འགྱུར་ཚུལ་དཔག་པ། ནང་པ་སངས་རྒྱས་པའི་ལུགས།
ཚན་རིག་པའི་ལུགས།
དང་པོ། འཇིག་རྟེན་འདི་གནས་པའི་བར་བསྐལ་
ཉི་ཤུ་རྫོགས་ནས་འཇིག་པའི་འགོས་འཛིན་པ་ཡིན། དེའང་
དང་པོ་བཅུད་ཀྱི་འཇིག་རྟེན་རིམ་བཞིན་སྟོང་པར་འགྱུར་
བ་ཡིན་ཏེ། མཛོད་ལས་། བསྐལ་པ་རྣམ་པ་མང་བཤད་
ཀྱང་། །འཇིག་པའི་བསྐལ་བ་དམྱལ་བ་ཡི། །སྲིད་པ་མེད་
ནས་སྣོད་ཟད་པ། ཞེས་གསུངས། དེ་ཡང་དང་པོ་དམྱལ་
བའི་ནང་གི་སེམས་ཅན་ལས་ངན་པ་ཀུན་ཟད་རིམ་བཞིན་
ཡི་དྭགས། དུད་འགྲོ། མི། འདོད་ལྷ། བསམ་གཏན་དང་
3 0



པོ། དེ་ནས་གཉིས་པ། གསུམ་པ། བཞི་པར་སྐྱེ། དེ་བཞིན་
ཡི་དྭགས། དུད་འགྲོ། མི། འདོད་ལྷ་རྣམས་རིམ་བཞིན་
ལས་ཟད་ནས་གོང་ནས་གོང་དུ་བསམ་གཏན་བཞི་པར་
སྐྱེ། གཞན་ཡང་ལས་མ་ཟད་པའི་ངན་སོང་གི་སེམས་ཅན་
རྣམས་འཇིག་རྟེན་གཞན་དུ་སྐྱེ་བར་འགྱུར་ཏེ། འདི་མིན་
པའི་འཇིག་རྟེན་ཁམས་མཐའ་ཡས་པ་ཡོད་པ་གང་ཞིག
ལས་ཀྱི་འབྲས་བུ་ཆུད་ཟོས་སུ་མི་འགྱུར་བའི་ཕྱིར་རོ། །དེ་
ལྟར་སྟོང་གསུམ་གྱི་འཇིག་རྟེན་འདིའི་བཅུད་ཀྱི་སེམས་ཅན་
སྟོང་བའི་ཡུན་ལ་བར་བསྐལ་བཅུ་དགུ་འགོར་བར་འགྱུར།
དེ་རྗེས་སྣོད་ཀྱི་འཇིག་རྟེན་འདི་འཇིག་པ་འགྱུར་ཏེ། དང་
པོ་མི་རྣམས་ཚེ་ལོ་སུམ་ཅུའི་སྐབས་མཚོན་གྱི་བསྐལ་པ་ཞག་
བདུན་འབྱུང་། དེ་ནས་ཚེ་ལོ་ཉི་ཤུའི་སྐབས་ནད་ཀྱི་བསྐལ་
པ་ཟླ་བ་བདུན་འབྱུང་། དེ་ནས་ཚེ་ལོ་བཅུ་པའི་སྐབས་མུ་
གེའི་བསྐལ་པ་ལོ་བདུན་འབྱུང་ནས་ཚར་ཕྱིན་པར་འགྱུར་
ཏེ། མཛོད་ལས། བསྐལ་པ་མཚོན་དང་ནད་དང་ནི། །
མུ་གེ་དག་གིས་ཚར་ཕྱིན་ཏོ། །ཞག་རྣམས་དང་ནི་ཟླ་བ་
3 1



དང༌། །ལོ་བདུན་དག་ཏུ་གོ་རིམ་བཞིན། གསུངས་སོ།།
དེ་རྗེས་སྣོད་ཀྱི་འཇིག་རྟེན་འཇིག་པའི་འགོས་ནི་དང་པོ་
མེ་ཡིས་འཇིག་པར་འགྱུར་ཏེ། མཁའ་ལས་ཉི་མ་བདུན་
གྱི་མེ་བྱུང་ནས་བསམ་གཏན་གཉིས་པའི་ལྷ་གནས་མན་
ཆད་ཀུན་བསྲེག་སྟེ་ཐལ་བའི་ཕུང་པོ་གཅིག་ཏུ་འགྱུར།
དེ་རྗེས་མཁའ་ལས་ཆར་ཆེར་བབས་ནས་བསམ་གཏན་
གསུམ་པའི་ལྷ་གནས་མན་ཆད་ཆུ་གླིང་དུ་འགྱུར། དེ་རྗེས་
རླུང་ཆེན་པོ་ལངས་ནས་ཆུ་དང་ཐལ་བ་རྣམས་མཁའ་ལ་
ཁྱེར་ཏེ་བསམ་གཏན་བཞི་པའི་ལྷ་གནས་མན་གཅིག་ཀྱང་
མ་ལུས་པ་ནམ་མཁའ་སྟོང་པའི་རང་བཞིན་དུ་འགྱུར།
བསམ་གཏན་བཞི་པའི་ལྷ་གནས་ནི་མེ་ཆུ་རླུང་གིས་མི་འཇིག་
ལ་ཡུན་ཀྱང་བསྐལ་ཆེན་མང་པོར་འདུག་པར་གསུངས།
དེའི་ཕྱིར་བསྐལ་པ་ཆགས་པའི་སྐབས་སུ་སེམས་ཅན་དང་
པོར་འདི་ནས་འབྱུང་བ་སྔར་བཤད་པ་བཞིན་ནོ། །
གཉིས་པ་ཚན་རིག་པ་དག་གིས་རྡུལ་ཕྲན་གྱི་ནུས་
3 2



པ། ས་འོག་ཚ་ནུས། ཉི་འོད་ནུས་པ་སོགས་ལ་བརྟེན་པའི་
ནུས་པའི་འབྱུང་ཁུངས་ཀྱིས་ནམ་ཞིག་ན་མི་འདང་བ་ཐག་
བཅད་དེ་དེའི་ཐབས་བརྩལ་ཀྱང་ཤིན་ཏུ་དཀའ་ཟེར།
ཡང་ཕ་རན་སིའི་འབྱུང་འགྱུར་སྨྲ་བས་མཁའ་དབྱིངས་འདི་
ཐེངས་དགུ་བརྒྱ་དགུ་བཅུ་འཚིག་པར་འགྱུར་གསུང།
དེ་ནི་དེང་དུས་རྫས་འགྱུར་སྣ་ཚོགས་ཀྱི་དུག་རླུང་དང་བཟོ་
གྲྭ་སོགས་ཀྱི་དུ་རླང་མཁའ་ལ་ཁྱབ་ནས་རིམ་བཞིན་སའི་
གོ་ལའི་འབྱུང་བ་དོ་མི་མཉམ་པའི་གནོད་སྐྱོན་དང་སེམས་
ཅན་གྱི་སྲོག་ལ་རྒོལ་བའི་དོན་ཡིན་ཏེ། དཔེར་ན་འདས་
པའི་སྤྱི་ལོ 1952 ལོའི་ཟླ་བ་ 12 ནང་དབྱིན་ཇིར་ལོན་ཏོན་
གྲོང་ཁྱེར་དུ་དུག་གི་ན་བུན་འཐེབ་ནས་མི་རྣམས་དབུགས་
འབྱིན་རྔུབ་མ་ནུས་པར་ཉིན་བཞིའི་རིང་དུ་མི་བཞི་སྟོང་
ཤི་བ་དང་དེ་རྗེས་ཟླ་བ་གཉིས་པར་མི་བརྒྱད་སྟོང་ཤི་བར་
གྱུར། དེ་བཞིན་ཨ་རིས་1987 ལོར་བརྟག་དཔྱད་བྱས་པས་
མཁའ་དབྱིངས་སུ་དུག་རླང་འཁྲིག་པའི་སྟོབས་ཀྱིས་མི་བྱེ་
བ་གསུམ་ལ་གནོད་པ་ཐེབས་ཟེར། འདས་དོན་དེ་ལ་དཔག་
3 3



ནས་མ་འོངས་ཡང་འཇིགས་དགོས་པའི་གནས་སུ་གྱུར།
གཞན་ཡང་སའི་གོ་ལའི་ཕྱི་རིམ་ལ་གནས་པའི་དྲི་ང་བའི་
དབྱངས་རླངས་འདི་མེད་ན་སྐྱེ་འགྲོ་ཀུན་འཚོ་ཐབས་བྲལ་
བ་ཡིན། འོན་ཀྱང་ད་སྐབས་འདི་ལའང་གཏོར་རླག་འགྲོ་
དང་འགྲོ་བཞིན་པའི་སྒང་ཡིན། དེ་ཡང་ཨ་རིའི་འཁོར་
སྐར་གྱིས་བརྟག་པས་ལོ་ལྔ་རེའི་ནང་འདིའི་བརྒྱ་ཆ་གཉིས་
དང་ཕྱེད་ཟད་པ་གྱུར་ཟེར། དེ་བཞིན་ཨེར་དབྱང་ཧཱ་ཐན་
ཡང་བཟོ་གྲྭ་འབོར་ཆེན་རྣམས་ཀྱི་དུད་རླངས་མཐུག་པོར་
ཆགས་ནས་འཛམ་གླིང་ཀུན་ཇེ་དྲོ་དུ་གྱུར་ནས་མཐར་ལྷོ་
སྣེ་དང་བྱང་སྣེའི་འཁྱག་རོམ་རྣམས་ཞུ་ནས་འཛམ་གླིང་
ཀུན་ཆུའི་འཇིགས་པ་འབྱུང་བ་དང་། དེ་བཞིན་རྒྱལ་ཁབ་
ཀུན་གྱིས་རྡུལ་མཚོན་བཟོས་ཏེ་ས་འོག་ས་སྟེང་ཀུན་བསྐངས་
ཏེ་སའི་གོ་ལ་འདི་ལྟ་བུ་ལན་གྲངས་སྟོང་ཕྲག་གཏོར་ཐུབ་
པ་བཟོས་ནས་འདུག་ཡོད་པས། གལ་སྟེ་སྲིད་འཛིན་ནམ་
དམག་དཔོན་གང་གིས་ལག་འགུལ་ཡག་ཉེས་ཀྱིས་སྐྱེ་འགྲོ་
ཀུན་རྩ་མེད་དུ་འགྲོ་བའི་ཉེན་ཡོད་པ་ད་སྐབས་སྒྲོགས་བཞིན་
3 4



པ་བཅས་ནི་གོང་དུ་མངོན་པ་མཛོད་ལས་ནད་མཚོན་མུ་
གེའི་བསྐལ་བ་བཤད་པ་དང་འདྲ་བར་སེམས་སོ། །
ཞེས་འདི་ནི་གང་ལ་དཔྱད་པ་བྱེད་པའི་ངང་ཚུལ་ཅན་སྐལ་
བཟང་དོན་འགྲུབ་འབོད་པས་༢༠༠༧ལོར་བྲིས། །
༄༅། །མྱོང་ཚོར་གསར་པའི་སྣང་བརྙན།
དེ་ཡང་སྤྱི་ལོ་༢༠༠༧ལོར་བོད་ཟླ་༤སྟེ་དབྱར་གྱི་
རྒྱལ་མོའི་བཞིན་རས་ཐོག་མར་གསལ་བའི་ཚེས་༡༢ཀྱི་ཞོག་
པ་ཀུན་གསལ་བུ་མོའི་བཞིན་རས་ངོམ་པའི་དུས་ཚོད་དྲུག་
པའི་ཐོག་ནང་ཆེན་བླ་ཁྱབ་དགོན་གྱི་ཚོགས་ཆེན་འདུ་ཁང་
གི་ཡང་རྩེ་ཤར་ངོས་ཀྱི་ཀ་བ་གཅིག་པའི་བ་གམ་དུ་གཉིད་
ལས་སད་མ་ཐག་ཏུ་ཐོས་འཛིན་བུ་གར་སྙན་ལྷང་ལྷང་གི་
སྒྲ་དབྱངས་ཞིག་ཚོར། དེ་ལ་ཡུད་ཙམ་ཉན་པས་དེ་ནི་དཔྱིད་
ཀྱི་ཕོ་ཉའི་གླུ་དབྱངས་ཀྱིས་དབྱར་གྱི་མགྲོན་པོ་ལྗོངས་འདིར་
སླེབ་འདུག་ཟེར་བའི་འཕྲིན་བརྡ་ཡིན་པར་ཝ་ལེར་དྲན།
3 5



དེ་མ་ཐག་མཐོ་ལ་ཡངས་པའི་རབ་གསལ་ཀྱི་ཡོལ་བ་མྱུར་
བར་ཕྱེས་ཏེ་ཕྱོགས་ཀྱི་རི་ལུང་ཀུན་ཏུ་འདྲེན་བྱེད་ཀྱི་ཕོ་ཉ་
མངགས་པས་རི་ལུང་ཀུན་ནི་སྔོ་ལྗང་གཡུ་ཡི་གོས་བཟང་
ཀླུབས་ཤིང་དྲི་གཞོན་གསར་པའི་བང་རྩལ་ངོམ་པའི་ཁྲོད་
དུ་རྐང་མཐུང་སྣ་ཚོགས་ཀྱིས་གར་སྟབས་བསྒྱུར་ལ་མགོ་
ལྕོག་ལྡེམ་ལྡེམ་དུ་གཡོ། གཉིས་སྐྱེས་སྣ་ཚོགས་ཀུན་གསལ་
གྱི་ངོས་སུ་གཤོགས་རྩལ་ངོམ་ལ་མགྲིན་སྙན་སྔོ་མོས་དྲུག་
འགྱུར་གྱི་གླུ་དབྱངས་རི་ལུང་ཀུན་ཏུ་བཀང་། དེ་མ་ཐག་
རང་གི་བསམ་པར་ཨ་རེ་རིག་གཞུང་འགའ་ལས་བཤད་
པའི་ལྷ་ཡུལ་གྱི་རྣམ་པ་དེ་མི་ཡུལ་གྱི་གཡར་དུས་འདི་ལས་
ལྷག་པ་ཞིག་ཨེ་ཡོད་ན། ཨ་ཡོད་ན་ཅི་ཤེས་འཇིག་རྟེན་གྱི་
རང་བཞིན་མཐའ་ཡས་ལ་བསམ་གྱིས་མི་ཁྱབ་པ་ཡིན་པས་
ངས་མ་མཐོང་ཀྱང་མེད་པ་ཐག་ག་ལ་ཆོད། འོན་ཀྱང་ཆེས་
འཕངས་པ་ནི་ཡིད་འོང་དབྱར་དུས་ཀྱི་རང་བཞིན་འདི་
ཡུན་རིང་དུ་མི་འདུག་པར་དུས་ཀྱི་མགྲོན་པོ་བར་མེད་དུ་
རྒྱུ་བ་ཡིན་པས་བྱེད་ཐབས་བྲལ། དེ་ལས་རང་སེམས་གསོ་
3 6



བའི་གླུ་ངག་ཞིག་བླང་ན་ལེགས་སྙམ་སྟེ་འདི་ལྟར་རོ། །
ཆོལ་གསུམ་ཁ་བའི་ལྗོངས་ཀྱི་དབྱིགས་འཛིན་གྱི། །ཡ་གྱུར་
མདོ་ཁམས་སྐྱེ་དགུ་ས་གནས་ཀྱི། །ནང་གསེས་ནང་ཆེན་
བླ་ཁྱབ་ཆོས་སྡེ་ཡི། དབང་ཕྱོགས་ས་འཛིན་ལྷུན་པོའི་ཕྲག་
གོང་ནས། །ལྟ་ལྗང་གསེར་གྱི་དཀྱིལ་འཁོར་རྒྱུ་དང་ལྷན། །
རབ་མཛེས་མཐོ་ལ་ཡངས་པའི་འདུ་ཁང་གི། །རིན་ཆེན་
དང་པོ་ལས་གྲུབ་རྒྱ་ཕེབས་དེའི། །གསེར་གྱི་འོད་མདངས་
རི་ལུང་ཀུན་ཏུ་ཁྱབ། །ནུབ་ཕྱོགས་ས་འཛིན་མཁའ་ལམ་
སྙེགས་པའི་རྩེར། །ཆུ་འཛིན་དཀར་པོའི་ལ་ཐོད་བཅིང་
བའི་དུས། །འཕགས་མཆོག་ཆོས་རྒྱལ་ཆེན་པོ་ཝ་ལེར་དྲན།
།རྒྱབ་རི་ཆོས་རྒྱལ་གདན་ལ་བཞུགས་འདྲའི་ངོས། །ལྷ་
ཤིང་ཤུགས་གུ་གཡུ་གོས་གཉིས་སུ་མེད། །གཡས་གཡོན་
སྤང་ལྗོངས་ཐང་མར་བརྡལ་བའི་སྟེང་། །རྐང་བཞིའི་ཕྱུགས་
རྣམས་བག་ཡངས་ཟན་ལ་རོལ། །མདུན་རི་གཉིས་མཐུང་
འགྱིང་འདྲའི་ངོས་ཡངས་སུ། །ལྕུག་ཕྲན་སྣ་ཚོགས་གར་
གྱི་སྟང་སྟབས་བསྒྱུར། །འདའ་རུ་རྨེ་ཡི་དལ་འགྲོ་རིང་
37



མོ་ནི། །བར་མེད་དབང་ཕྱོགས་སྐྱིད་ཆུའི་ཕྱོགས་སུ་རྒྱུ། །
གཞན་ཡང་གཡས་གཡོན་མདུན་རྒྱབ་ལྗོན་ཤིང་གིས། །ཡལ་
འདབ་གཡོ་ཞིང་གར་སྟབས་བསྒྱུར་བའི་རྩེར། །བྱ་དཀར་
དང་ནི་ཁུ་བྱུག་སྔོན་མོ་སོགས། །འདབ་ཆགས་ཀུན་གྱིས་
སྙན་དབྱང་སྒྲོག་པ་ནི། །དྲི་ཟའི་རོལ་དབྱང་ཆེད་དུ་བསྒྲིགས་
དང་མཚུངས། །ཐོས་འཛིན་དབང་པོ་འགུགས་བྱེད་ཞགས་
པར་གྱུར། །མ་ཚད་བསིལ་ལྗོངས་འཛིན་མའི་ཡོན་ཏན་
ནི། །དྭངས་གསལ་ལྷ་ལམ་མཐིང་མདོག་ཞུན་མའི་ངོག །
བཅུ་གཉིས་བདག་པོས་ཉིན་བཞིན་གསེར་ཞལ་ངོམ། །མཚན་
མོའི་མགོན་པོས་ཉིན་བཞིན་བསིལ་བ་སྦྱིན། །ཆུ་འཛིན་
ཕུང་པོས་ངོ་མཚར་བཀོད་པ་སྟོན། །སྦྲང་ཆར་བདུད་རྩིའི་
ཕུང་པོ་དུས་ལྟར་འཇོ། །འཛིན་མར་རྩི་ཐོག་སྣ་ཚོགས་བཀྲ་
བའི་ཁྲོད། །ནད་རིགས་བཞི་བརྒྱ་འཇོམ་ལ་ཐོགས་མེད་
པའི། །བཟང་དྲུག་ལ་སོགས་སྨན་སྣས་ལྗོངས་འདིར་ཕྱུག །
རབ་བརྗིད་མཐོ་ལ་རྔམས་པའི་གྱེན་ལང་ཁྲོད། །རང་བྱུང་
ཁང་བཟང་རྣལ་འབྱོར་ཕ་ཁྱིམ་མོད། །གངྒ་ཏི་སེའི་རྩེ་ལས་
3 8



བཞུར་བ་ལ། །འགྲན་པར་ནུས་པའི་དྭངས་གསལ་ཉལ་
འགྲོ་ཡིས། །སྙན་པའི་གླུ་དབྱངས་བར་མེད་སྒྲོག་བཞིན་
དུ། །ཞི་བདེ་རྒྱ་མཚོའི་ཕྱོགས་སུ་བསྐྱོད་ལ་བྲེལ། །སྟོད་དུ་
སྤང་ལྗོངས་མར་གད་ཞོང་པའི་ནང༌། །ཆུ་སྐྱེས་མི་གཅིག་མ་
གོ་ལྕོག་ལྡེམ་ལྡེམ་ཁྲོད། །ཁ་བ་རི་པའི་ཐུན་མིན་ཕ་མཁར་
མཆོག །སྦྲ་ནག་གྲུ་བཞི་བསྟར་ལ་བརྒྱུས་བཞིན་མཛེས། །
དེ་ཡི་མཐའ་སྐོར་དཀར་ནག་ཕྱུགས་རིགས་ཀྱིས། །མ་བུའི་
དགའ་སྟོན་རོལ་བའི་ངུར་སྒྲས་ཁེངས། །སྟོང་གསུམ་ལྟར་
ཡངས་རྒྱ་མདོང་ཁྲ་མོའི་ནང་། །རབ་མཛེས་བཤིས་བཟང་
འབྲོག་པ་ཕོ་མོ་འགས། །རབ་དཀར་འོ་མ་དཀྲོག་པའི་སྒྲ་
དབྱངས་ནི། །འབྲུག་སྟོང་དུས་གཅིག་ལྡིར་ལ་འཕྱ་བར་
བྱེད། །དེ་ལས་ཐོན་པའི་མར་དཀར་གཞོན་ནུ་ཡི། །རོ་
བཅུད་རོ་བརྒྱའི་ཟས་ཀྱང་འཁུ་བར་བྱེད། །འདའ་རུ་རྒྱུ་
ཞིང་ཐང་མར་བརྡལ་བའི་སྟེང་། །གསེར་མདོག་སྙེ་མའི་
ཕོན་པོ་མཁའ་རུ་འཕྱུར། །སྦྲང་དཀར་ཙམ་པ་ཁ་བའི་
མདངས་ལ་འགྲན། །འདི་དག་ཐུན་མིན་བོད་པའི་ཟས་
39



མཆོག་སྟེ། །དེང་དུས་གསར་དར་སྨན་སྣས་སྤུད་པ་ཡི། ། །
ནད་རིགས་སྣ་འདྲེན་ཟས་དང་འདི་མི་འདྲ། །འདི་ནི་ནད་
བརྒྱ་སྨན་གཅིག་ཞེས་སུ་གྲགས། །དེ་ཕྱིར་བསིལ་ལྡན་ལྗོངས་
ཀྱི་དགེ་མཚན་དང༌། །ཡང་དགོས་ནང་ཆེན་ལྗོངས་ཀྱི་
དགེ་མཚན་ནི། །འཛམ་གླིང་སྙིང་བཅུད་ཡིན་ཞེས་བརྗོད་
པར་སྤོབས། །
ཞེས་པ་འདི་ནི་ནང་ཆེན་བླ་ཁྱབ་ལྔ་རིག་འཕེལ་རྒྱས་གླིང་
དུ་དགེ་རྒན་གྱི་མིང་ཙམ་འཛིན་སྐབས་རང་གི་མྱོང་ཚོར་ཙམ་ཞིག་
ནགས་ཤོད་པ་སྐལ་བཟང་དོན་འགྲུབ་ཀྱིས་རབ་བྱུང་བཅུ་བདུན་
གྱི་མེ་ཕག་ལོ་ཟླ༤ཚེས་ ༡༢ བྲིས་པའོ། །
༄༅། །རེ་སྨོན་གླུ་རུ་བླངས་པའི་ངག་རྟ།
མཐིང་མདོག་ཀུན་གསལ་བུ་མོ་ཡི་ཐུ་འོག །
ཤེལ་དཀར་མདངས་ལྡན་ས་འཛིན་དེ་མཐོང་དུས། །
བསིལ་ལྗོངས་དཔའ་བོའི་བླ་རི་རུ་གྲུབ་པའི། །
4_0



སྤྲེལ་རྒན་བྱང་སེམས་ཕ་ཁྱིམ་དེ་དྲན་སོང་། །
འཛམ་གླིང་དབུ་རྩེར་ཀྲོང་ངེར་དུ་འགྱིང་བའི། །
འདས་སོང་ལོ་རྒྱུས་འབུམ་ཕྲག་གི་སྣང་བརྙན། །
བསྲུབ་མེད་རྐང་རྗེས་གངས་དཀར་ལ་གསལ་བ། །
དྲན་དབང་འཁྲུལ་བྲལ་དཀྱུས་རིང་གིས་མཐོང་སྲིད། །
ཆུ་འཛིན་ནག་པོ་དབང་ཕྱོགས་ནས་འཕྱུར་ཏེ། །
དྲག་རླུང་ཐོག་སེར་རྒོད་པོ་ཡི་ཕང་བར། །
སྒྱུ་དཀར་ཐར་ཐོར་ཁྲ་ཆེམ་དུ་མཐོང་ཡང་། །
གསེ་མདོག་ཉི་མ་ནུབ་མཐའ་རུ་རྒལ་སོང་། །
ཤུལ་ལུས་འདབ་ཆགས་གྲངས་མེད་ཀྱི་ཁྲོད་ནས། །
རྒྱང་ཞུད་རླུང་སྤྱོད་དཀར་པོ་དེའི་ཕྱོགས་སུ། །
འབྱུང་བྱ་སེར་པོ་འགའ་ཞིག་གི་ཐན་སྐད། །
1



སྒྲོགས་སྐབས་བདག་སྙིང་དམར་ཆུང་དེ་འཕར་སོང་། །
རང་རིགས་ཁྲག་དྲི་རྩ་བ་ནས་བྲལ་བའི། །
ཀླད་མེད་སྲིན་བྱ་མིང་ཅན་འགའི་ཐན་སྐད། །
གློག་ཕྲིན་དྲ་བའི་འཕྲུལ་ལམ་ཐོས་སྐབས། །
ཡི་མུག་ཁྲོད་ནས་བློ་སྟོབས་ཀྱང་རྒྱས་སོང་། །
ཡུད་ཙམ་ལས་རླུང་དམར་པོ་ཡི་རུམ་དུ། །
མི་ཤིགས་དམ་བཅའི་མདུད་པ་རུ་བརྒྱབ་པའི། །
ཕུག་བསམ་དར་དཀར་རིང་མོ་དེ་སྐྱུངས་ཏེ། །
བདེ་སྐྱིད་ཁྱུང་སྔོན་གསར་པ་དེ་བསུ་དགོས། །
དྭངས་གཙང་གསེར་སྦྱང་རང་བཞིན་དུ་གྲུབ་པར། །
བཟང་ངན་འདྲ་མིན་ཚོན་མདོག་གིས་བསྒྱུར་ནས། །
བགྲང་བྱའི་ཕྲེང་བ་ཇི་སྙེད་ཅིག་བགྲོད་ཀྱང༌། །
ངོ་བོ་འཛམ་བུ་དེ་ཉིད་ལས་མི་འགྱུར། །
4 2



རྒྱུན་རིང་ཕུག་ལྡན་ཡར་ཆབ་ཀྱི་གཙང་པོ། །
འཇམ་རྩུབ་ཁ་ཆར་གཙེས་པ་ཡི་སྟོབས་ཀྱིས། །
གནས་སྐབས་གསལ་དྭངས་སྣ་ཚོགས་ཞིག་སྣང་ཡང་། །
མཐར་ནི་རང་མདོག་གསལ་བ་དེ་ཆོས་ཉིད། །
མེས་པོའི་ངལ་བརྒྱའི་ཁ་འབབ་ནས་ཐོན་པའི། །
གཙུག་ལག་དྲི་མེད་དྭངས་གསལ་གྱི་དལ་འགྲོ། །
སྲོལ་རྒྱུན་འཛད་མེད་ཆུ་གཏེར་དུ་འཁྱིལ་བ། །
ང་ཁྱོད་ངོམས་མེད་ཧུབ་ཆེན་གྱིས་འཐུང་དགོས། །
ཟླུམ་གཟུགས་གོ་ལའི་ཡང་རྩེ་རུ་སླེབས་ཕྱིར། །
ཐོས་བརྩོན་རླུང་གི་གཤོགས་པ་ལ་བརྟེན་ནས། །
ཤེས་རིག་རི་གླིང་གྲངས་མེད་དུ་བརྒལ་ཏེ། །
ཚན་རྩལ་རིག་པའི་ཁང་བཟང་དེ་བསྐྲུན་དགོས། །
ཆབ་དཔལ་རིགས་པའི་ཁྱིམ་གཞིས་དེ་འཛོམ་དུས། །



ལུགས་ཟུང་གསེར་གྱི་རྣ་ཆ་ཡིས་མཛེས་པའི། །
བདེ་སྐྱིད་སྨིན་ལེགས་གསར་པ་དེ་བསུས་ཏེ། །
གླིང་འདིར་ལྟོས་མེད་བག་ཡངས་སུ་གནས་འགྲོ། །
ཞེས་པ་འདི་ནང་ཆེན་བླ་ཁྱབ་དགོན་དུ་ཕུག་བསམ་བཏང་
བའི་མཐར་འདུ་ལམ་འདི་ལྟར་ནགས་ཤོད་པ་སྐལ་མིང་ཅན་དེས་
བྲིས། །
༄༅། །སྟོན་པ་ཤཱཀྱ་ཐུབ་པ་བསླུ་མེད་ཚད་མའི་སྐྱེད་
བུ་སྒྲུབ་པ་མི་འཇིགས་དཔའ་བོའི་
གད་རྒྱངས།
འདི་ལ་གཉིས། ཕྱོགས་གླང་ཡབ་སྲས་ཀྱིས་རིགས་
པའི་ལམ་ནས་བསྒྲུབས་པ་དང་། དྲང་བདེན་རིགས་པའི་
དཔའ་བོ་རྣམས་ཀྱིས་དན་རྟགས་བསྟོད་པའི་རྟགས་མ་ཕུལ་
བ་གཉིས་སོ། །དང་པོ་ནི་འཛམ་བུའི་གླིང་འདིར་སངས་
རྒྱས་ཀྱི་གསུང་རབ་ལ་མཁྱེན་པ་རབ་ཏུ་མངའ་བའི་སངས་
4 4



རྒྱས་གཉིས་པ་ཞེས་ཡོངས་སུ་གྲགས་པ་སློབ་དཔོན་དབྱིག་
གཉེན་གྱི་སློབ་མ་འཛམ་གླིང་མཛེས་པའི་རྒྱན་དྲུག་གི་ཡ་
གྱལ་ཚད་མ་རང་ལས་མཁས་པ་སློབ་དཔོན་ཕྱོགས་ཀྱི་གླང་
པོ་ཞེས་པ་གང་ཉིད་ཀྱིས། སྙིང་རྗེས་མཐའ་ཡས་པའི་སེམས་
ཅན་ལ་དམིགས་ཏེ་རང་གིས་བརྩམས་པའི་ཚད་མའི་བསྟན་
བཅོས་བརྒྱ་ཕྲག་གི་དོན་གནད་གཅིག་ཏུ་བསྡུས་པ་ཚད་
མ་ཀུན་ལས་བཏུས་པ་ཞེས་པའི་མཆོད་བརྗོད་ཞིག་ཐོ་ལེ་
ཀོ་ལ་བྲིས་མ་ཐག་ཏུ་འཇིག་རྟེན་ཁམས་སུ་ས་གཡོས་པ།
འོད་འཕྲོས་པ་བཅས་བྱུང་བར་མུ་སྟེགས་སྒྲ་ལ་མཁས་པས་
བརྟགས་པས། དེ་ནི་ནང་པའི་བསྟན་པ་ལ་ཕན་པ་ཆེན་
པོ་ཡོང་བའི་ལྟས་ཡིན་པར་ཤེས་ཏེ་མ་བཟོད་ནས་དང་པོར་
ཐོ་ལེ་ཀོ་དེ་ཐེང་གསུམ་ལ་མེད་པར་བྱས། དེ་རྗེས་སློབ་དཔོན་
ཕྱོགས་གླང་དང་དངོས་སུ་རྩོདནས་མཐར་ཕམ་པས་ཁོ་རང་
ཁོང་ཁྲོ་ཆེར་ལགས་ཏེ་རྫུ་འཕྲུལ་གྱི་སྒོ་ནས་ཁ་ནས་མེ་བཏང་
སྟེ་སློབ་དཔོན་གྱི་ཡོ་བྱེད་ཀུན་བསྲེག་པར་བྱས། སློབ་དཔོན་
གྱི་བསམ་པར། སེམས་ཅན་གཅིག་གི་དོན་མ་ནུས་ན།
4
5



མཐའ་ཡས་པའི་སེམས་ཅན་གྱི་དོན་ཇི་ལྟར་བྱ་སྙམ་ནས་
ཐོ་ལེ་ཀོ་ནམ་མཁར་འཕངས་ཏེ་བསྟན་བཅོས་མི་རྩོམ་པར་
ཐག་བཅད་དོ། །འོན་ཀྱང་ཐོ་ལེ་ཀོ་མར་ས་ལ་མ་ལྷུང་བར་
འཇམ་པའི་དབྱངས་ཀྱིས་ཕྱག་ཏུ་བཟུང་ནས་སྨྲས་པ། བུ་
ཇི་སྲིད་བྱང་ཆུབ་མ་ཐོབ་བར་དུ་ཁྱོད་ཀྱི་དགེ་བའི་བཤེས་
ང་ཡིན། བསྟན་བཅོས་འདི་ལ་མུ་སྟེགས་ཚོགས་ཀྱིས་གནོད་
མི་ནུས་པར་ཤེས་པར་བྱ་ལ། འདི་ནི་ཕྱི་མའི་དུས་སུ་བསྟན་
བཅོས་ཀུན་གྱི་མིག་ཏུ་འགྱུར་རོ་ཞེས་ལུང་བསྟན་ནས་མི་
སྣང་བར་གྱུར་ཏོ། །དེ་ལ་དགོངས་ནས་རིག་གྲོལ་སྤྲུལ་པའི་
དགེ་སློང་འཇམ་མགོན་བློ་བཟང་གྲགས་པས། འཇམ་
དཔལ་དབྱངས་ཀྱིས་ཕྱོགས་ཀྱི་གླང་པོ་ལ། །དངོས་སུ་འདི་
རྩོམ་འདི་ནི་མ་འོང་དུས། །འགྲོ་བ་ཀུན་གྱི་མིག་ཏུ་འགྱུར་
རོ་ཞེས། །གསུང་གི་གནང་བ་སྩོལ་བའང་ཚད་མར་བྱེད།།
འདི་ནི་རིགས་པ་སྨྲ་བའི་ཕུལ་བྱུང་དུ། །མཐོང་ནས་ལྷག་
པར་ཚུལ་དེ་དཔྱད་པ་ན། །ཚད་མ་ཀུན་ལས་བཏུས་པའི་
མཆོད་བརྗོད་དོན། །ཚད་མར་གྲུབ་པ་ལུགས་འབྱུང་ལུགས་
4
6



ལྡོག་གི། །རྣམ་གྲོལ་དོན་དུ་གཉེར་ལ་བཅོམ་ལྡན་འདས། །
ཚད་མར་གྲུབ་ཅིང་དེ་ལས་དེ་ཡི་ནི། །བསྟན་པ་ཁོ་ན་ཐར་
འདོད་འཇུག་ངོགས་ཀྱི། །ངེས་པ་གཏིང་ནས་རྙེད་པས་
ཐེག་གཉིས་ཀྱི། །ལུས་ཀྱི་གནད་ཀུན་དྲིལ་བ་རིགས་ལམ་
ནས། །ལེགས་པར་ཐོན་པས་ལྷག་པར་དགའ་བ་རྙེད།
གསུངས་སོ། །དེ་ཡང་ཁོང་གིས་ཚད་མ་མདོའི་མཆོད་བརྗོད་
ལས་བསྟན་པའི་སྟོན་པ་ཚད་མ་ཡིན་པའི་ཚུལ་ནི། ཚད་
མར་གྱུར་པ་འགྲོ་ལ་ཕན་བཞེད་པ། །སྟོན་པ་བདེ་གཤེགས་
སྐྱོབ་ལ་ཕྱག་འཚལ་ནས། །ཚད་མ་བསྒྲུབ་ཕྱིར་རང་གི་གཞུང་
ཀུན་ལས། །བཏུས་ཏེ་སྣ་ཚོགས་འཐོར་རྣམས་འདིར་གཅིག་
བྱ། ཞེས་གསུང་པ་ལས་སྟོན་པ་དེ་ཉིད་ཀྱིས་བདེན་བཞི་
བླང་དོར་ཕྱིན་ཅི་མ་ལོག་པར་བསྟན་པའི་ཕྱིར་ན་མི་བསླུ་
པར་གྲུབ་པར་སྟོན་པའི་གསུང་ལས་དཔག་ནས་ཤེས་སོ་
གསུངས། དེ་ཡང་གོང་གི་མཆོད་བརྗོད་ལས། ཚད་མར་
གྱུར་པ་བསྒྲུབ་བྱ་དང་། འགྲོ་ལ་ཕན་བཞེད་དང་གཅིག
སྟོན་པ་དང་གཉིས། བདེར་གཤེགས་དང་གསུམ། སྐྱོབ་
4 7



པ་ཞེས་པ་དེ་བཞི་སྒྲུབ་བྱེད་ཀྱི་རྟགས་བྱེད་ནས་བཅོམ་ལྡན་
འདས་མི་བསླུ་བ་ཚད་མའི་སྐྱེད་བུར་བསྟན་ཏོ། དེ་རྗེས་
རིགས་པའི་དབང་ཕྱུག་ཆེན་པོ་དཔལ་ལྡན་ཆོས་ཀྱི་གྲགས་
པ་ཞེས་བྱ་བ་བྱུང་ནས་གོང་གི་ཀུན་བཏུས་ཀྱི་དོན་དེ་ཕལ་
ཆེ་བས་མ་གོ་བ་དང་ལོག་པར་རྟོགས་པ་མང་བས། དེ་
དག་ལ་སྙིང་རྗེ་ཆེར་སྐྱེས་ཏེ་དེའི་དོན་འགྲེལ་དུ་ཚད་མ་རྣམ་
འགྲེལ་བརྩམས། དེ་ལས་ལེའུ་གཉིས་པ་ལ་ཤོ་ལོ་ཀ་ཉིས་
བརྒྱ་གོ་གསུམ་ཡོད་པ་དེ་ཀུན་ཚད་མ་མདོའི་ཚིག་བཅད་
གཉིས་ཀྱི་དོན་རིགས་པའི་ལམ་ཁོ་ན་ནས་སྟོན་པ་ཚད་མའི་
སྐྱེད་བུར་བསྒྲུབས་པ་ཡིན་ཏེ་དང་པོ་ཚད་མ་ཞེས་པའི་དོན་
བཤད། དེ་རྗེས་ཚད་མ་དེ་ཉིད་བཅོམ་ལྡན་འདས་ལ་ལྡན་
ཚུལ་བཤད་པ་ནི། རྣམ་འགྲེལ་ལས། ཚད་མ་བསླུ་མེད་ཅན་
ཤེས་པ། ཞེས་དང༌། མི་བསླུ་ལས་དང་བྱེད་པོ་དང་། །
བྱ་བ་གསུམ་གྱི་བདག་ཉིད་ཅན། ཞེས་དང་། མ་ཤེས་དོན་
གྱི་གསལ་བྱེད་ཀྱང་། དེ་ལྡན་བཅོམ་ལྡན་ཚད་མ་ཉིད།
ཅེས་གསུངས། ཡང་འགའ་ཞིག་གིས་མི་བསླུ་བའི་ཤེས་
4 8



པ་ལྡན་པ་ཀུན་སྐྱེས་བུ་ཚད་མ་ཡིན་ན། འགྲོ་བ་ཀུན་མི་བསླུ་
བའི་ཤེས་པ་རེ་རེ་མི་ལྡན་པ་མེད་པས་ཀུན་ཚད་མར་འགྱུར་
རོ་ཞེ་ན། དེ་ཉིད་ལས། བླང་དང་དོར་བྱའི་དེ་ཉིད་ནི། །
ཐབས་དང་བཅས་པ་རིག་མཛད་པ། །གང་དེ་ཚད་མ་ཉིད་
འདོད་ཀྱི། །ཐམས་ཅད་རིག་མཛད་མ་ཡིན་ནོ། ཞེས་སྲིད་
འདིར་བདེ་སྡུག་བླང་དོར་གྱི་ཐབས་མ་ནོར་བ་མཁྱེན་པའི་
གང་ཟག་ལ་ཚད་མ་འདོད་ཀྱི་མ་གཏོག་དངོས་པོ་འདྲ་མིན་
ཙམ་མཐོང་བ་ལ་ཚད་མར་མི་འདོད་དེ་གཏན་དུ་མི་བསླུ་
བ་མི་ལྡན་པས་སོ། གསུངས་པ། ཡང་དེ་ཉིད་ལས། དེ་
ཡི་སྲིན་བུའི་གྲངས་མཁྱེན་པ། །ངེད་ལ་འགའ་ཡང་ཉེར་
མཁོ་མེད། ཞེས་དང་། གལ་ཏེ་རིང་མཐོང་ཚད་ཡིན་ན།
ཚུལ་ཤོག་བྱ་རྒོད་བསྟེན་པར་གྱིས། གསུངས་པས་ཤེས་སོ།།
འོ་ན་བཅོམ་ལྡན་འདས་ལ་གཏན་དུ་མི་བསླུ་བའི་ཚད་མ་
ཡོད་པའི་སྒྲུབ་བྱེད་ཇི་ལྟར་ཡོད་ཟེར་ན། དེ་ནི་ཀུན་བཏུས་
ཀྱི་མཆོད་བརྗོད་ཚིག་བཅད་གཉིས་ཀྱི་དོན་ཆོས་ཀྱི་གྲགས་
པས་ལུགས་འབྱུང་གི་རིགས་པ་བཞི་དང་ལུགས་ལྡོག་གི་
4 9



རིགས་པ་བཞིས་བསྒྲུབས་པ་ཡིན་ཏེ། དེ་ལས་དང་པོ་ལུགས་
འབྱུང་དུ་སྒྲུབ་པའི་རིགས་པ་བཞི་ལས། དང་པོ་ནི། སྟོན་
པ་དང་རྒྱུད་གཅིག་པའི་བྱང་སེམས་ཚོགས་ལམ་པ་ཆོས་
ཅན། རང་རྒྱུད་ལ་སྟོན་པ་ཞེས་པའི་སྐབས་ནས་བསྟན་
པའི་བདག་མེད་མངོན་སུམ་དུ་རྟོགས་པའི་ཡེ་ཤེས་འབྱུང་
རུང་ཡིན་ཏེ། འགྲོ་ལ་ཕན་བཞེད་ཞེས་པའི་སྐབས་ནས་
སྙིང་རྗེ་ཆེན་པོ་རྒྱུན་ལྡན་གྱི་བྱང་སེམས་སོ་སྐྱེ་ཡིན་པའི་ཕྱིར།
ལྟ་བུའོ། །གཉིས་པ་ནི། སྟོན་པ་དང་རྒྱུད་གཅིག་པའི་
བྱང་སེམས་མཐོང་ལམ་པ་ཆོས་ཅན། བདེ་གཤེགས་ཞེས་
པའི་སྐབས་ནས་ཁྱད་པར་གསུམ་ལྡན་བདེ་གཤེགས་རང་
རྒྱུད་ལ་ཐོབ་རུང་ཡིན་ཏེ། སྟོན་པ་ཞེས་པའི་སྐབས་ནས་
བསྟན་པའི་མཐའ་དག་གྲོལ་བྱེད་ཀྱི་ཐབས་བདག་མེད་མངོན་
སུམ་དུ་རྟོགས་པའི་ཡེ་ཤེས་རྒྱུད་ལྡན་གྱི་བྱང་སེམས་འཕགས་
པ་ཡིན་པའི་ཕྱིར། ལྟ་བུའོ། གསུམ་པ་ནི། ཟས་གཙང་
གི་སྲས་ཤཱཀྱ་སེང་གེ་ཆོས་ཅན། སྐྱོབས་པ་ཞེས་པའི་སྐབས་
ནས་བསྟན་པའི་མཐའ་དག་སྡུག་བསྔལ་ལས་སྒྲོལ་བར་སྐྱོབས་
50



པའི་རང་བཞིན་དུ་གནས་ཏེ། བདེ་གཤེགས་ཞེས་པའི་
སྐབས་ནས་བསྟན་པའི་སྤང་བ་བདེ་གཤེགས་ཁྱད་པར་གསུམ་
ལྡན་རང་རྒྱུད་ལ་ཐོབ་པའི་སྐྱེས་བུ་ཡིན་པའི་ཕྱིར། ལྟ་བུའོ།།
བཞི་པ་ནི། ཟས་གཙང་གི་སྲས་ཤཱཀྱ་སེང་གེ་ཆོས་ཅན།
ཚད་མའི་སྐྱེས་བུ་མཐར་ཐུགས་པ་ཡིན་ཏེ། སེམས་ཅན་
མཐའ་དག་གྲོལ་བྱེད་ཀྱི་ཐབས་བདེན་བཞིའི་གནས་ལུགས་
ཕྱིན་ཅི་མ་ལོག་པ་གཟིགས་པའི་སྐྱོབ་པ་མཐར་ཕྱིན་གྱི་སྐྱེས་
བུ་ཡིན་པའི་ཕྱིར་། ལྟ་བུའོ། གཉིས་པ་ལུགས་ལྡོག་གི་
སྒོ་ནས་སྟོན་པ་ཚད་མའི་སྐྱེས་བུ་སྒྲུབ་བྱེད་རིགས་པ་བཞི་
ལས། དང་པོ་ནི། བདག་ཅག་གི་སྟོན་པ་ཆོས་ཅན།
རྟོགས་པ་བདེ་གཤེགས་ཁྱད་པར་གསུམ་ལྡན་རང་རྒྱུད་ལ་
མངའ་སྟེ། འགྲོ་བ་རྣམས་ལ་བདེན་བཞི་རང་དབང་དུ་
བསྟན་པའི་སྒོ་ནས་སྐྱོབ་པའི་རང་བཞིན་དུ་གནས་པའི་
ཕྱིར། ལྟ་བུའོ། གཉིས་པ་ནི། བདག་ཅག་གི་སྟོན་པ་ཆོས་
ཅན། གཞན་དོན་དུ་སྦྱོར་ཞིང་སྒོམ་པར་བྱེད་པའི་སྟོན་
པ་སྔོན་དུ་སོང་སྟེ། རྟོགས་པ་ཕུན་ཚོགས་མངའ་བའི་གང་
5 1



ཟག་ཡིན་པའི་ཕྱིར། ལྟ་བུའོ། གསུམ་པ་ནི། བདག་
ཅག་གི་སྟོན་པ་ཆོས་ཅན། བརྩེ་བ་སྙིང་རྗེ་ཆེན་པོ་སྔོན་
དུ་སོང་བ་ཡིན་ཏེ། འགྲོ་བ་སེམས་ཅན་གྱི་ཆེད་དུ་སྦྱོར་བ་
བརྩོན་འགྲུས་ཀྱིས་བདག་མེད་རྟོགས་པའི་ལམ་གོམས་པ་
མཐར་ཕྱིན་པ་ཡིན་པའི་ཕྱིར། ལྟ་བུའོ། བཞི་པ་ནི།
བདག་ཅག་གི་སྟོན་པ་ཆོས་ཅན། ཚད་མར་གྱུར་པའི་སྐྱེས་
བུ་མཐར་ཐུག་པ་ཡིན་ཏེ། བརྩེ་བ་སྙིང་རྗེ་ཆེན་པོ་མཐར་
ཕྱིན་པ་དང༌། མཁྱེན་པའི་ཡེ་ཤེས་ཀྱིས་བདེན་བཞི་ཕྱིན་
ཅི་མ་ལོག་པར་གསུང་པ་པོ་ཡིན་པའི་ཕྱིར། གསུངས་པ་
འདི་ཁོ་ནས་རིགས་པ་མཁྱེན་པ་རྣམས་ཀྱིས་གོ་བར་འགྱུར།
རྒྱས་པར་ནི་རྣམ་འགྲེལ་ལས་ཤེས་པར་བྱའོ། །གཉིས་པ་
དྲང་བདེན་རིགས་པའི་དཔའ་བོ་རྣམས་ཀྱིས་དན་རྟགས་
བསྟོད་པའི་རྟགས་མ་ཕུལ་བའི་སྐོར་ནི། དང་པོ་སྟོན་
པ་མཆོག་གི་གསུང་ལ་ཐོས་པ་ཆེས་ཆེར་བྱས་ཤིང་བསམ་
པས་སྒྲོ་འདོགས་བཅད་པའི་སྟོབས་ཀྱིས་ངེས་པ་རྙེད་པའི་
སྒོ་ནས་བསྟོད་པ་ནི། མགོན་པོ་ཀླུ་སྒྲུབ་ཀྱིས། གང་གི་བརྟེན་
，
52



ཅིང་འབྲེལ་བ་འབྱུང་། འགགས་པ་མེད་པ་སྐྱེ་མེད་པ། །
ཆད་པ་མེད་པ་རྟག་མེད་པ། །འོང་བ་མེད་པ་འགྲོ་མེད་
པ། །ཐ་དད་དོན་མིན་དོན་གཅིག་མིན། །སྤྲོས་པ་ཉེར་ཞི་
ཞི་བསྟན་པ། །རྫོགས་པའི་སངས་རྒྱས་སྨྲ་རྣམས་ཀྱི། །དམ་
པ་དེ་ལ་ཕྱག་འཚལ་ལོ། །ཞེས་གསུངས་སོ། །སངས་རྒྱས་
གཉིས་པ་དབྱིག་གཉེན་གྱིས། གང་ཞིག་ཀུན་ལ་མུན་པ་
གཏན་བཅོམས་ཞིང༌། །འཁོར་བའི་འདམ་ལས་འགྲོ་བ་
དྲང་མཛད་པ། །དོན་བཞིན་སྟོན་པ་དེ་ལ་ཕྱག་འཚལ།།
ཞེས་སོ། །སྟོན་པའི་ཞལ་སྐྱིན་ཆེན་པོ་རྒྱལ་བ་བློ་བཟང་
གྲགས་པ་མཆོག་གིས། གང་གང་རྐྱེན་ལ་རག་ལས་པ། །
དེ་དེ་རང་བཞིན་གྱིས་སྟོང་ཞེས། །གསུངས་པ་འདི་ལས་
ཡ་མཚན་པའི། ལེགས་འདོམས་ཚུལ་ནི་ཅི་ཞིག་ཡོད། ཞེས་
དང༌། སྟོན་པའི་ནང་ནས་རྟེན་འབྲེལ་སྟོན་པ་དང༌། །
ཤེས་རབ་ནང་ནས་རྟེན་འབྲེལ་ཤེས་པ་གཉིས། །འཇིག་
རྟེན་དག་ན་རྒྱལ་བའི་དབང་པོ་བཞིན། །ཕུལ་བྱུང་ལེགས་
པར་ཁྱོད་མཁྱེན་གཞན་གྱིས་མིན། ཞེས་གསུངས་སོ།།
5 3



-
，
དེ་བཞིན་དཔལ་སྤྲུལ་འཇིགས་མེད་ཆོས་ཀྱི་དབང་པོས།
དྲང་སྲོང་ཆེན་པོ་ཐུབ་དབང་ལྷའི་ཡང་ལྷས། །དྲང་པོའི་
ལམ་ནས་དྲང་པོའི་གོ་འཕང་བརྙེས། །དྲང་པོའི་ལམ་བཟང་
འགྲོ་ལ་དྲང་པོར་སྟོན། །དེ་བསླད་དྲང་སྲོང་ཆེ་ཞེས་བརྗོད་
མིན་ནམ། གསུངས་སོ། །འཇམ་དབྱངས་མི་ཕམ་གྱིས།
སྙིང་རྗེ་ཆེན་པོས་རྩོད་ལྡན་སྙིགས་མའི་ཞིང་། །བཟུང་ནས་
སྨོན་ལམ་ཆེན་པོ་ལྔ་བརྒྱ་བཏབ། །པད་དཀར་ལྟར་བསྔགས་
མཚན་ཐོས་ཕྱིར་མི་ལྡོག །སྟོན་པ་ཐུགས་རྗེ་ཅན་ལ་ཕྱག་
འཚལ་ལོ། །གསུངས་སོ། །མཁས་དབང་དགེ་འདུན་ཆོས་
འཕེལ་གྱིས། རང་རེའི་སྟོན་པའི་ཆོས་ལུགས་འདི་ལ་གཞི་
གནས་ལུགས། ལམ་གྱི་བགྲོད་ཚུལ། འབྲས་བུའི་ཡོན་ཏན་
བཤད་པའི་ཆ་གང་ནས་ཀྱང་ས་ཡན་སིའི་རིག་པ་ལ་ངོ་གནོང་
དགོས་པ་ཞིག་ངེས་པར་མེད། དེ་མ་ཟད་རིག་པ་གཞན་
ཀུན་བརྩེགས་རྨང་དུ་བྱེད་ཐུབ་པ་ཡོད་གསུངས། དེ་རྣམས་
ནི་ནང་པའི་ཚད་ཐུབ་མཁས་གྲུབ་རྣམས་ཀྱིས་གསུང་པ་
ཡིན། ད་ནི་ནང་པ་ལས་གཞན་དུ་གནས་པའི་ཚད་ཐུབ་
5 4



མཁས་པ་རྣམས་ཀྱིས་བསྟོད་པའི་རྟགས་མ་ཕུལ་བའི་སྐོར་
ནི། དེ་ཡང་རྒྱ་གར་པ་མུ་སྟེགས་ཀྱི་མཁས་པ་ཆེན་པོ་མཐོ་
བཙུན་གྲུབ་པ་དང་བདེ་བྱེད་བདག་པོ་གཉིས་དང་པོར་
མུ་སྟེགས་པ་ཡིན་ཀྱང་སྟོན་པ་ཤཱཀྱའི་གསུང་ལ་ངེད་པ་རྙེད་
དེ་སླར་ནང་པར་ཞུགས་ནས་སྟོན་པ་ཤཀ་ཐུབ་ལ་བསྟོད་
པ་ནི། མཐོ་བཙུན་གྲུབ་པས། བདག་ནི་སྟོན་པ་གཞན་
སྤང་ནས། །བཅོམ་ལྡན་ཁྱོད་ལ་སྐྱབས་སུ་འགྲོ། །དེ་ཅིའི་
སླད་དུ་ཞེ་ན་ཁྱོད། །སྐྱོན་མི་མངའ་ལ་ཡོན་ཏན་ལྡན།
ཞེས་སོ། །བདེ་བྱེད་བདག་པོས། གང་ཞིག་རྟག་ཏུ་ཕན་
དགྱེས་རྒྱུན་དུ་འགྲོ་ལ་ཕན་འདོགས་མཛད། །གང་ཞིག་
བགྲོ་བ་སྡུག་བསྔལ་རྣམ་མང་གདུང་བ་བདེར་མཛད་དང་།།
གང་ཞིག་ཤེས་བྱ་མཐའ་དག་ལག་མཐིལ་བཞིན་དུ་གསལ་
མཁྱེན་པ། །དྲང་སྲོང་མཉམ་མེད་རྒྱུ་མངའ་དེ་ལ་བློ་བ་དད་
པར་གྱུར། ཞེས་སོ། །དེ་བཞིན་སློབ་དཔོན་དཔའ་བོ་ཞེས་
པ་འདི་དང་པོར་མུ་སྟེགས་པ་ཡིན་ལ་རིགས་པའི་སྟོབས་
ཤིན་ཏུ་ཆེ་བས་ནང་པ་དང་རྩོད་ནས་ནང་པ་ཕམ་སྟེ་མང་
55



E
པོར་མུ་སྟེགས་ལ་བསྒྱུར། དེ་རྗེས་དཔལ་ན་ལན་ཌར་སླེབ་
ཏེ་སློབ་དཔོན་འཕགས་པ་ལྷ་དང་རྩོད་པས་ཁོ་ཕམ་ནས་
ནང་པར་ཞུགས། དེ་ནས་སྟོན་པ་ལ་བསྟོད་པ་བརྒྱ་ལྔ་ཅུ་
པ་ལས་འདི་ལྟར། བགྲོད་པ་གཅིག་དང་ཐབས་བདེ་དང་།།
ལེགས་པ་འབྲེལ་དང་ཉེས་པ་མེད། །ཐོགས་མ་བར་དང་
མཐར་དགེ་བས། །ཁྱོད་ཀྱི་བསྟན་འདྲ་གཞན་ལ་མེད།།
ཅེས་སོ། །རྒྱ་གར་སྲིད་བློན་ནེ་རུས （Ejpg, JE%， Neibru»
ཀྱང་། སངས་རྒྱས་ཆོས་འདིས་མི་ཐམས་ཅད་ཤེས་རབ་
ཅན་དུ་བྱེད་པས་མིའི་འགྲོ་བ་སུས་ཀྱང་སངས་རྒྱས་ཆོས་
ལུགས་ལ་ཡིད་མི་ཆེས་ཐབས་མེད་རེད་ཅེས་སོ། །ཡང་
མེ་གོའི་ཚན་རིག་པ་ལྟོས་གྲུབ་རིག་པ་སྲོལ་འགྱེད་པ་པོ་ཨེ་
ད བྱིན ་ སི་ཏ ན་ 《 # #*# # *, ཀློ /#| JyF tL ,
Eingsein》གྱིས། ང་ནི་ཚན་རིག་སྨྲ་མཁན་ཞིག་ཡིན་
མོད་འོན་ཀྱང་སངས་རྒྱས་ཆོས་ལུགས་དགའ་ཞེན་ཧ་ཅང་
ཆེ། རྒྱུ་མཚན་ནི་སངས་རྒྱས་ཆོས་ལུགས་ཚན་རིག་དང་
མཐུན་ལ། ཚན་རིག་ཀྱང་སངས་རྒྱས་ཆོས་ལུགས་དང་
+
-
-
5 6



མཐུན། དེ་གཉིས་གཅིག་གྲོགས་གཅིག་གིས་བྱེད་དང་།
གཅིག་ཁུངས་གཅིག་ལ་ཐུག་ཡོད་པས། ངས་སངས་རྒྱས་
ཆོས་ལུགས་ལ་ཧ་ཅང་ཡིད་ཆེས་བྱེད། ཞེས་དང་། གལ་
ཏེ་དེང་རབས་ཀྱི་ཚན་རིག་གི་གནད་གལ་པོ་ཆེ་ལ་རམ་འདེགས་
བྱེད་ནུས་པའི་ཆོས་ལུགས་ཞིག་ཡོད་ན་དེ་ནི་སངས་རྒྱས་
ཀྱི་ཆོས་ལུས་ཡིན་རྒྱུ་རེད་ཞེས་དང། དེང་རབས་ཀྱི་ཚན་
རིག་ལ་དགོས་མཁོ་སྐོང་ཞིང་། ཚན་རིག་དང་མཉམ་དུ་
གནས་ཐུབ་པའི་ཆོས་ལུགས་ཞིག་ཡོད་ན་དེ་ནི་སངས་རྒྱས་
ཆོས་ལུགས་ཉག་གཅིག་ཡིན་ངེས་རེད་ཅེས་སོ། །ནོ་པེ་ཨེར་
རྩོམ་རིག་གི་བྱ་དགའ་ཐོབ་པ་དབྱིན་ཇིའི་མཚན་ཉིད་རིག་
པ་པ་ལོ་ཧྲི་《[m #r #*, p》ཞེས་པས། འཛམ་གླིང་
གི་ཆོས་ལུགས་རྣམས་ལས་ང་རང་གིས་ཆེས་ཡི་རང་བྱེད་
ས་ནི་སངས་རྒྱས་ཀྱི་ཆོས་ལུགས་ཡིན་ཞེས་སོ། ཡང་དབྱིན་
ཇིའི་མཁས་པ་ལོ་ཏོན་ （SIEHE #, p:47》གྱིས། དེང་སྐབས་
ཚན་རིག་དང་མཚན་ཉིད་རིགས་པ་ཤིན་ཏུ་དར་རྒྱས་སུ་
ཕྱིན་པའི་དུས་ཡིན་ཀྱང་། ཁོང་ཚོས་ཤེས་པའི་བདེན་དོན་
5 7



རྣམས་སངས་རྒྱས་ཆོས་ལུགས་དང་ཆ་འདྲ་ཞིང་དེ་ལས་
བརྒལ་མི་ཐུབ་པ་མ་ཟད། སངས་རྒྱས་ཆོས་ལུགས་ལ་དེ་
ལས་ཟབ་པ་དང་། རྒྱ་ཆེ་བའི་གནས་ཡོད་ཞེས་སོ། །དབྱིན་
ཇིའི་སྐྱེ་དངོས་དང་རྫས་འགྱུར་རིག་པ་མཁན་ཁི་རི་ཁི་
༦/kkp#*, E! #, Crick» ཡིས། ནང་བསྟན་སངས་
རྒྱས་ཆོས་ལུགས་ནི་ཆོས་ལུགས་ལས་ཀྱང་ཁྱད་དུ་འཕགས་
པའི་ཆོས་ལུགས་ཞིག་རེད། ནང་བསྟན་སངས་རྒྱས་ཆོས་
ལུགས་ནི་བསམ་བློ་རིག་པ་ལས་ཀྱང་ཁྱད་དུ་འཕགས་པའི་
བསམ་བློ་རིག་པ་ཞིག་རེད། ནང་བསྟན་སངས་རྒྱས་ཆོས་
ལུགས་ནི་ཚན་རིག་རིག་པ་ལས་ཁྱད་དུ་འཕགས་པའི་ཚན་
རིག་རིག་པ་ཞིག་རེད། ཅེས་སོ། །མིང་གྲགས་ཅན་གྱི་རྩོམ་
རིག་པ་ཆེན་པོ་ལེང་ཆི་ཁྲོས། སངས་རྒྱས་ཆོས་ལུགས་ཀྱི་
གཞུང་ནས་བསྟན་པའི་བརྗོད་བྱ་མཐའ་དག་རྒྱ་ཆེ་ལ་གཏིང་
ཟབ་པའི་གནས་ལུགས་མཐར་ཐུག་ཞིག་ཡིན་པས། གཞན་
གཞུང་ལུགས་གང་གིས་ཀྱང་འགྲན་མི་བཟོད་པ་ཞིག་རེད་
ཅེས་སོ། །ཡང་འཇར་པན་པ་མ་ཁེ་སིས་ 《e [, JE !,
5 8



Marx》ནང་བསྟན་པའི་གཞུང་ལུགས་ལས། སྤྱི་ཚོགས་འདི་
རྟག་བརྟན་མེད་པ་སྐད་ཅིག་གིས་འགྱུར་བའི་རང་བཞིན་
ཅན་དུ་བསྟན་པ་དང༌། གཞན་ཕན་བྱང་ཆུབ་ཀྱི་སེམས་
བསྐྱེད་དེ་རྟག་ཏུ་གཞན་ཕན་སྒྲུབ་པ་སོགས་ཀྱི་སློབ་གསོ་
ལ་བརྟེན་ནས་ང་སྤྱི་ཚོགས་རིང་ལུགས་ཀྱི་ལམ་ཆེན་འདིར་
ཞུགས་པ་ཡིན། ཞེས་སོ། །དེ་བཞིན་འཇར་མན་པ་ཨེང་
ཀེ་སིས་《fen, g #* 19jr, Engeis» འཇིག་རྟེན་འདིར་མི་འདྲ་
བའི་ཆོས་ལུགས་ཤིན་ཏུ་མང་པོ་ཞིག་དར་ཡོད་པ་རེད།
ཆོས་ལུགས་དེ་དག་གི་ནང་ནས་ནང་བསྟན་སངས་རྒྱས་
ཆོས་ལུགས་ནི་བདེན་པ་དང་གནས་ལུགས་ཇི་བཞིན་སྟོན་
པའི་རིག་གཞུང་ཞིག་ཡིན་པ་མ་ཟད། སྤྱི་ཚོགས་ཀྱི་འཚོ་
བའི་ཁྲོད་དུ་བྱུང་བའི་གནད་དོན་མཐའ་དག་ནང་བསྟན་
སངས་རྒྱས་ཆོས་ལུགས་ཀྱིས་ཡང་དག་པའི་ལམ་ནས་ཐག་
གཅོད་ཐུབ་ཀྱི་ཡོད་པ་རེད། ཅེས་སོ། །ཡང་ཤིན་ཏུ་གྲགས་
ཅན་གྱི་མཁས་པ་པ་ཀི་ཨིར་གྱིས། ནང་བསྟན་སྲོལ་བྱེད་
མཁན་སྟོན་པ་ཤཱཀྱ་ཐུབ་པ་ནི་དངོས་གནས་བསམ་བློ་མཁན་
59



，
ཆེན་པོ་ཞིག་ཡོད་པ་རེད། རྒྱུ་མཚན་ནི་ངའི་རྒྱུན་ལྡན་གྱི་
འཚོ་བའི་ཁྲོད་དུ་བྱུང་བའི་གནད་དོན་མང་པོ་ཞིག་ཁོས་
སྔར་ནས་ཤེས་ཟིན་པ་མ་ཟད་གསལ་པོར་བཤད་ཟིན་པ་
རེད། ཅེས་སོ། །གཞན་ཡང་རྒྱ་ནག་གི་རྩོམ་རིག་མཁས་
པ་ཆེན་པོ་ལུའུ་ཞུན་གྱིས་རང་གི་གྲོགས་པོ་ཧྲི་ཁྲིང་ལ་སྨྲས་
པ། སངས་རྒྱས་ཤཱཀྱ་ཐུབ་པ་དངོས་གནས་མཁྱེན་རབ་ཆེན་
པོ་རེད། ང་ཚོས་རྟག་ཏུ་དགྲོལ་དཀའ་བའི་མི་ཚེའི་དཀའ་
གནད་དེ་དག་ཁོང་གིས་སྔར་ནས་རང་རེ་ཚོ་ལ་གསལ་བཤད་
བྱས་འདུག ཅེས་སོ། །དགེ་རྒན་ཆེན་མོ་ཧྲིན་ཅ་ཀུན་གྱིས་
ནང་བསྟན་རིག་པ་ནི་ཕྲ་ཞིང་ཞིབ་ལ་རྒྱ་ཆེ་ཞིང་གཏིང་ཟབ་
པ་འཇིག་རྟེན་གྱི་ཤེས་བྱ་ཐམས་ཅད་ལ་བདེན་སྤྲོད་དང་
རྒྱབ་རྟེན་བྱེད་པ། གནམ་འོག་འདིར་གོང་ན་མ་མཆིས་
པའི་ཕུན་སུམ་ཚོགས་པའི་རིག་གཞུང་ཞིག་རེད། དེ་མིན་
སངས་རྒྱས་ཆོས་ལུགས་ལ་ཡིད་ཆེས་བྱེད་པ་ནི་རྨོང་དད་
ཅིག་མིན་པར་མ་ཟད་ཡང་དག་པའི་དད་པ་དངོས་གནས་
ཞིག་རེད། ཅེས་སོ། །ནེས་ཚེས་ཞེས་པའི་མཁས་པ་དེས།
6
0



ནང་བསྟན་ནི་ལོ་རྒྱུས་སྟེང་དོན་དངོས་ལ་སྦྱར་དུ་ཡོད་པའི་
ཆོས་ལུགས་ཉག་གཅིག་རེད་ཅེས་སོ། །ཀྲུང་གོའི་ཚན་རིག་
པ་ལུང་ཀྲི་པིས + [E #| #, *# &it;》སངས་རྒྱས་ཆོས་
ལུགས་ནི་ཕུལ་དུ་བྱུང་བའི་ཚན་རིག་ཅིག་རེད་ཅེས་སོ།།
ཀྲུང་གོའི་སུང་ཀྲུང་ཧྲན་ （+E, *jhl/t:/E:i@s）གྱིས་། ནང་
བསྟན་ནི་ཚན་རིག་གི་མ་ཡུམ་ 《09E: *# #*# #_ E» ཡིན་ཞེས་
སོ། །དེ་བཞིན་ཀྲུའུ་ཞིའི་ཅང་ཙེ་མིས་《+E E: FE, YL. #
i$d:》ཀྱིས། 《E h # #ཅུ*## tt [a] ༣ FJཚོ%# f9 g[=]
yjkf /》ཅེས་འཛམ་གླིང་སྟེང་གི་ཆེས་མཁས་པའི་དབང་
པོ་འདི་རྣམས་ཀྱི་བཤད་སྟངས་ལ་ལྟས་ན་བློ་ལྡན་རྣམས་
ལ་ངེས་པ་བསྟེར་ཐུབ་ཀྱང་དེང་དུས་ཕྱོགས་གང་ལ་རྒྱུས་
མངའ་ཆུང་ཞིང་གཡམ་ལ་མོས་པ་དག་འདི་ལྟར། འདི་
ཚོས་བཤད་པ་ལ་ངེས་པ་ཅི་ཡོད། སྔ་མ་རྣམས་ནི་ངན་པ་
རང་བསྟོད་ཡིན་ལ་ཕྱི་མ་འདི་ཚོས་མི་གཙང་ནང་གི་སྲིན་
བུ་ཡང་དཔྱད་པ་བྱེད་པས་སོ་ཟེར། དེ་རེད་འདི་ཚོས་ཀུན་
ལ་དཔྱད་པ་བྱེད་ནས་མཐར་བདེན་དོན་རེ་སྨྲ་བས་རང་
6 1



རེ་ཚོ་ལས་མི་ཞན་ཙམ་ཡོད་ལས་ཆེ། འོན་ཀྱང་འགྲོ་བའི་
ལས་འདི་དབང་ཆེ་བར་ངེས། དེ་ཡང་ཉེ་དུས་ལོ་འགའི་
སྔོན་དུ་རང་མཐོང་ང་རྒྱལ་གྱི་དབུགས་རྒོད་བརྩེགས་ཤིང་
བཀུར་འདེབས་ལོག་བཤད་ཀྱི་ཁ་ཕུ་འཐོར་བའི་བོད་པ་
འགས། འཇིག་རྟེན་འདིར་ཚད་མའི་སྐྱེས་བུ་མེད་ལ་ཚད་
མའི་གསུང་ཡང་མེད། ལྷག་པར་དུ་འཛིན་རྐྱང་སྤེལ་རྐྱང་
ཆོག་པའི་སྲོལ་རྒྱུན་ཞིག་ནམ་ཡང་མེད་ཟེར་བ་འདི་ལ་བདེན་
མིན་དྲན་བསྐུར་དུ་སྟོན་པ་ཚད་མའི་སྐྱེས་བུ་ཡིན་པ་དང་།
ཚད་མའི་གསུང་ཡོད་པ། དེའི་གསུང་ནི་འཛིན་སྤེལ་ཆོག་
པའི་རིག་གནས་ཡིན་པར་བཤད་པ་ཡིན་ལ། དཔང་པོ་
ནི་དངོས་སུ་མཐོང་བཞིན་པ་དང་མཐོང་བར་འགྱུར་བའི་
དུས་རབས་ཟེར་བའི་གཡེར་པོ་ཆེའི་འཚོ་ཚུལ་སྐབས་མང་
པོ་ཞིག་གིས་མིག་ཞགས་འཕེན་ཡུལ་འདིས་བདེན་ཁ་སྦྱིན་
པར་འགྱུར་རོ། །ཞེས་པ་སྤྱི་ལོ་༢༠༠༧ཟླ་༦ཚེས་ ༡ ༥ དང་། བོད་
ཟླ་༤ཚེས་༣༠སྟོན་པ་མཆོག་ལ་ཡིད་ཆེས་མི་དམན་ཙམ་སློམ་པ་ནགས་
ཤོད་པ་སྐལ་བཟང་དོན་འགྲུབ་འབོད་པ་དེས་ནང་ཆེན་བླ་ཁྱབ་དགོན་
6 2



ལྔ་རིགས་འཕེལ་རྒྱས་གླིང་དུ་སྦྱར་བའོ། །
༄༅། །བོད་ཀྱི་དབྱང་གསལ་སོ་བཞི་ལ་བསྟོད་པ།
པུར་རྒྱལ་འགྲོ་བའི་ལས་སྨོན་དོ་ར་རུ། །ཆོས་རྒྱལ་
ཆེན་པོའི་མ་སྨད་ཐུགས་བསྐྱེད་ལས། །ཉེར་འཁྲུངས་ཐབས་
འཕྲུལ་གློག་གི་ཞགས་པ་ཡིས། །འཕྲུལ་བློན་ཨ་ནུ་འཛའ་
བའི་གྲོགས་སུ་བསྐྲུན། །གང་གི་བཀའ་ལུང་གསེར་གྱི་རི་
བོ་དེ། །བཟློག་མེད་བློན་ཆེན་ཕྲག་དུ་བཀར་བའི་མོད། །
མི་འདའ་དམ་བཅའི་རི་མོ་སེམས་ལ་བཀོད། །ངལ་བརྒྱའི་
གཡུར་ངོར་བཟློག་སྟེ་འཕགས་ཡུལ་རྟོལ། །གུས་རྟག་བརྩོན་
པས་བཤེས་གཉེན་ལེགས་བསྟེན་ཏེ། །ཡིག་རིགས་དུ་མར་
ཐུགས་ཀྱི་དཔལ་བེར་བསྟེམ། །དེ་ལས་ཉེར་འཁྲུངས་བོད་
ཡིག་དབྱངས་གསལ་གཉིས། །བསིལ་ལྡན་འགྲོ་བའི་ཕུགས་
ནོར་ལྗོངས་འདིར་བཞག །འདི་ནི་གདོང་དམར་འགྲོ་བའི་
འདྲེན་བྱེད་དེ། །ཡ་གི་བདེ་ཆེན་དག་པའི་ཞིང་མཆོག་ཏུ། །
6 3



བགྲོད་པའི་ལམ་བཟང་འཚོལ་ལ་མི་ཞུམ་པའི། །མི་འགྱུར་
འདྲེན་བྱེད་རྒྱལ་པོ་ཁྱོད་ཅིག་ཉིད། །ཕ་ཀི་འཛམ་གླིང་གོ་
ལའི་འཁོར་ཡུག་ཏུ། །ཚན་རྩལ་རིག་པའི་སྨིན་ལེགས་གསར་
པ་དེ། །མཛའ་བའི་གྲོགས་སུ་འགུགས་ལ་ཐོགས་མེད་པར།།
དཀྱུས་རིང་གཡོ་ཙམ་བྱེད་པ་ཁྱོད་ཅིག་ཉིད། །མ་གི་ལུགས་
གཉིས་འགྲོ་བའི་ཞིང་ས་རུ། །བླང་དོར་ཚུལ་བཞིན་བྱེད་
པའི་ལྗང་བུའི་ཁྲོད། །བདེ་སྐྱིད་སྙེ་མའི་ཕུང་པོ་གཡུར་ཟ་
བའི། །འབྲས་བུ་ལེགས་ཉེས་དཔྱོད་བྱེད་ཁྱོད་ཅིག་ཉིད། །
འཛམ་གླིང་མི་བུ་དུང་ཕྱུར་ང་དྲུག་ཁྲོད། །འདྲ་མིན་གདོག་
པ་ལྷུན་པོར་འཁུ་ན་ཡང་། །ང་ཚོས་ངོམ་རིན་ཡོད་པའི་
ནོར་མཆོག་ནི། །རང་རེའི་དབྱངས་གསལ་སོ་བཞི་འདི་
ཅིག་ཉིད། །ཕ་མ་བྲག་སྲིན་ཟུང་གིས་བསྐྱེད་པ་ཡི། །བཞིན་
རས་པད་དཀར་འགྲན་པའི་སྨན་ཤར་ཚོ། །དབྱངས་གསལ་
སོ་བཞིའི་རྒྱན་བཟང་མི་འཆང་བར། །རྡོ་དུམ་སྣ་ཚོགས་
བརྒྱན་པ་མྱོའམ་ཅི། །ཕ་མ་བྲག་སྲིན་ཟུང་གིས་བསྐྱེད་པ་
ཡི། །དཔའ་རྩལ་སྟག་ལ་འདྲེན་པའི་སྟག་ཤར་ཚོ། །
6 4



དབྱངས་གསལ་སོ་བཞིའི་རྒྱན་བཟང་མི་འཆང་བར། །མཚོན་
དང་དུད་ཆང་གིས་བརྒྱུན་འཁྲུལ་ལམ་ཅི། ། ༈ ཀ་ནི་ཁང་
བཟང་འདེགས་པའི་ཀ་བར་མཚུངས། །ཁ་ནི་ཁང་བཟང་
ཁ་བེད་ཇི་བཞིན་མཛེས། །ག་ནི་ག་དུས་ཡིན་ཀྱང་གནས་
པ་བཞིན། །ང་ནི་ང་ཅག་བོད་པའི་ཕ་མཁར་བཞིན། །ཅ་
ནི་ཅ་ཀའི་ནོར་གྱིས་ཕྱུག་དང་མཚུངས། །ཆ་ནི་ཆ་ལུགས་
ཇི་བཞིན་རྒྱུན་དུ་མཛེས། །ཇ་ནི་ཇ་བཟང་སྐོམ་སེལ་གཉིས་
སུ་མེད། །ཉ་ནི་ཉ་རྒྱས་བཞིན་ལྡན་ཆོས་རྒྱལ་དང་། །ཏ་ནི་
ཏ་ཐ་ག་ཏའི་ཕོ་ཉ་དེས། །ཐ་ནི་ཐ་མལ་འགྲོ་བ་འདྲེན་པ་
བཞིན། །ད་ནི་ད་ལྟར་ཐར་པའི་སར་ཁྲིད་དེ། །ན་ནི་ན་
རྒ་འཆི་ལས་གྲོལ་དང་མཚུངས། །པ་ནི་པ་ལྕོག་གཙུག་ཏུ་
མཛེས་པ་ཡི། །ཕ་ནི་ཕ་བཟང་ཁྱིམ་གྱི་བདག་པོ་ལ། །བ་
ནི་ཁྱུ་མཆོག་ཡིད་དུ་འོང་བ་དག །མ་ནི་བྱམས་བརྩེའི་བདག་
ཉིད་ཨ་མར་མཚུངས། །ཙ་ནི་རྩྭ་ཡི་བཟའ་རིགས་སྣ་ཚོགས་
ལ། །ཚ་ནི་ཚྭ་ཡི་བྲོ་བ་ལྡན་པ་བཞིན། །ཛ་ནི་ར་ཛ་མཆོག་
གི་ཐུགས་བསྐྱེད་ལས། །ཝ་ཡིས་ཝ་ལེར་ལྗོངས་འདིར་དྲངས་
6 5



པར་མཚོན། །ཞ་ནི་ཞུ་ཡི་གཙུག་ཏུ་བཀུར་བ་ལ། །ཟ་ཡིས་
ཟ་འཐུང་དུས་ཀྱང་དྲན་པར་མཚོན། །འ་ནི་འ་འུར་གཡེང་
བར་མི་གཏོང་བར། །ཡ་ནི་ཡ་རབས་ལུགས་བཟང་མཚོན་
པར་བྱེད། །ར་ཡིས་ར་བ་གངས་རིས་བསྐོར་བའི་ལྗོངས། །
ལ་ཡིས་ལ་ལུང་མེད་པར་སྐྱོང་བ་ལ། །ཤ་ནི་ཤ་ཚ་ཅན་གྱི་
རྒྱལ་པོ་དེས། །ས་ནི་ས་སྟེང་ནོར་མཆོག་བཞག་པ་ལ། །
ཧ་ཡིས་ཧ་ཅང་བཀའ་དྲིན་ཆེ་བ་ལ། །ཨ་ཡིས་ཨ་མ་ལས་
ཀྱང་ལྷག་པར་མཚོན། །ཨ་ཙི་འདི་འདྲའི་གངས་ལྗོངས་
ཕ་ཁྱིམ་ལ། །ཧ་ལམ་དགོས་དོན་མ་ལུས་འཇོམས་པ་ལགས།།
ཧ་ཧ་གཞན་ནོར་འགྲམ་མཆུ་མ་གདང་བར། །ཨ་ཧོ་རང་
ནོར་བདག་པོ་བྱེད་པར་འཁུམས། །ཞེས་པ་འདི་ཡང་བོད་ཀྱི་
དབྱངས་གསལ་སོ་བཞིའི་རིན་ཐང་ཅུང་ཙམ་ཤེས་པ་ནགས་ཤོད་
པ་སྐལ་འགྲུབ་མིང་ཅན་དེས་བོད་རྒྱལ་ལོ་༢ ༡ ༢༥མེ་ཕག་ལོར་ཟླ་
བ་༤ ཚེས་༢ ༨ལ་ནང་ཆེན་བླ་ཁྱབ་བཤད་གྲྭར་སུམ་ཅུ་པ་འཁྲིད་པར་
བྱེད་སྐབས་སུ་བྲིས་པའོ། །
-
6 6



༄༅། །སྤྲུལ་སྐུའི་རང་བཞིན་གསལ་པོར་བརྗོད་པ། །
སྤྲུལ་སྐུའི་དབྱེ་བ་ནི། །
ནང་པ་སངས་རྒྱས་པའི་ལུགས་ལ་སྤང་རྟོགས་ཡོངས་
སུ་རྫོགས་པའི་སངས་རྒྱས་ལ་ཆོས་སྐུ་དང་ལོངས་སྐུ། སྤྲུལ་
སྐུ་བཅས་སྐུ་གསུམ་དུ་བཤད་སྲོལ་ཡོད་པ་ལས་སྤྲུལ་སྐུ་བཤད་
པ་ནི། བཟོ་སྤྲུལ་སྐུ་སངས་རྒྱས་དྲི་ཟ་རབ་དགའ་འདུལ་
ཆེད་དུ་པི་ཝང་བརྡུང་བ་ལྟ་བུའོ། སྐྱེ་བ་སྤྲུལ་སྐུ་སེམས་ཅན་
རྣམས་འདུལ་བའི་དོན་དུ། ལྷ་དབང་རྒྱ་བྱིན། རི་དྭགས་
བསེ་རུ། བྱ། ཟམ་པ། ལྗོན་ཤིང་ཀྱི་སྐྱེ་བ་སྟོན་པའོ།།
སྣ་ཚོགས་སྤྲུལ་སྐུ་ནི། སངས་རྒྱས་ཀྱི་སྐུ་རྟེན་དང་ཡིག་འབྲུ་
ལ་སོགས་པའོ། །
སྤྲུལ་སྐུའི་ངོ་བོ་ནི།
ཆོས་ཀྱི་དབྱིངས་ལས་མ་གཡོས་བཞིན་དུ་དག་དང་
མ་དག་པའི་སེམས་ཅན་གྱི་ངོར་འགྲོ་བ་སྒྲོལ་བའི་ཕྱིར་དུ་
རྟོག་པ་མེད་བཞིན་སྣ་ཚོགས་སུ་སྣང་བའོ། །
-----
6
7



སྤྲུལ་སྐུའི་བྱེད་ལས་ནི། །
སྟོང་གསུམ་གྱི་སྟོང་ཆེན་པོའི་སེམས་ཅན་རྣམས་འདུལ་
བ་དང་དབང་དུ་བསྒྱུར་བར་བྱེད་པའོ། །
སྐབས་ཐོབ་བོད་མིན་པའི་རྒྱལ་ཁབ་ཁག་ཏུ་མི་ལས་འདས་
པའི་སངས་རྒྱས་གསོན་པོ་ཞིག་ངོས་འཛིན་པའི་ལུགས་མེད་
པའི་ཚུལ་བཤད་པ། བོད་དུ་ཐོག་མར་སྤྲུལ་སྐུ་ངོས་འཛིན་
པའི་ལུགས་མེད་པའི་ཚུལ་བཤད་པ། དེ་རྗེས་བོད་ཡུལ་
དུ་སྤྲུལ་སྐུ་དང་པོ་བྱུང་ཚུལ། བར་དུ་འཕེལ་ཚུལ། མཐར་
ཡང་སྤྲུལ་དར་བའི་སྟོབས་ཀྱིས་བོད་ལ་ལེགས་ཉེས་བྱུང་
ཚུལ་བཤད་པ་གསུམ་ལས། དང་པོ་བོད་མིན་པའི་ཡུལ་
གྲུ་དང་རྒྱལ་ཁབ་ཁག་ཏུ་ཡང་སྤྲུལ་ངོ་འཛིན་པའི་ལུགས་
མེད་པའི་ཚུལ་ནི། །
དེ་ཡང་ནང་པ་སངས་རྒྱས་ཀྱི་བསྟན་པའི་འབྱུང་གནས་
རྒྱ་གར་འཕགས་པའི་ཡུལ་དུ་སངས་རྒྱས་བཅོམ་ལྡན་འདས་
མ་བྱོན་པའི་སྔོན་དུ་ཀླ་ཀློ་དང་མུ་སྟེགས་ཀྱི་ཆོས་ལུགས་སྣ་
ཚོགས་དར་ཡང་མི་བུ་ཞིག་ལྷའི་སྤྲུལ་པ་ཡིན་ཟེར་ནས་ངོས་
6 8



འཛིན་པའི་ལུགས་གྲུབ་མཐའ་དང་ལོ་རྒྱུས་གང་ལས་མ་
བྱུང་། དེ་བཞིན་སྟོན་པ་ཤཱཀྱ་ཐུབ་པ་བྱོན་ནས་ད་ལྟའི་
བར་མི་ལོ་སུམ་སྟོང་ལ་ཉེ་བའི་རིང༌། རྒྱ་གར་དུ་སངས་
རྒྱས་ཀྱི་བསྟན་པ་ཆེས་ཆེར་དར་ཡང་མི་བུ་ཞིག་སངས་རྒྱས་
ཀྱི་ཡང་སྤྲུལ་དུ་ངོས་འཛིན་དགོས་ཚུལ་སངས་རྒྱས་ཀྱིས་
གསུངས་པ་མེད་ལ་ལུགས་ཀྱང་དར་བ་མེད། དེའི་ཕྱིར་
འཁོར་ལྔ་སྡེ་བཟང་པོ་བྱུང་ཡང་དེ་དག་འདས་རྗེས་དེའི་
ཡང་སྤྲུལ་ངོས་འཛིན་པའི་ལུགས་མེད། དེ་བཞིན་གཏད་
རབས་བདུན། རྒྱན་དྲུག་མཆོག་གཉིས། པཎ་ཆེན་ལྔ་
བརྒྱ། གྲུབ་ཆེན་བརྒྱད་ཅུ་སོགས་མཁས་གྲུབ་བགྲང་ལས་
འདས་པ་བྱོན་ཀྱང་ཡང་སྤྲུལ་ངོས་འཛིན་པའི་ལུགས་ད་
དུང་དར་མྱོང་མེད་། དེ་བཞིན་འཛམ་གླིང་ཤར་ཕྱོགས་
རྒྱ་ནག་ཡུལ་དུ་སངས་རྒྱས་ཀྱི་བསྟན་པ་མ་དར་པའི་སྔོན་
དུ་ཡང་སྤྲུལ་ངོས་འཛིན་པའི་ལུགས་རྒྱལ་རབས་དང་ལོ་
རྒྱུས་གང་ལས་མཐོང་རྒྱུ་མེད། དེ་རྗེས་སངས་རྒྱས་ཀྱི་བསྟན་
པ་དར་ནས་ད་ལྟའི་དར་དུ་མཁས་པ་ཆེན་པོ་ཐང་སིང་གཙང་
6 9



《#p》 གྲུབ་པ་ཆེན་པོ་ཅིས་ཀུང་《i#》 མཁས་གྲུབ་
གཉིས་ལྡན་ཞུས་དབྱིང༌ （#z» འཕགས་པའི་གནས་
བརྟེན་བཅུ་དྲུག་སོགས་བྱོན་ཡང་ཡང་སྤྲུལ་ངོས་འཛིན་པའི་
ལུགས་དར་བ་མེད། དེ་བཞིན་ནུབ་ཕྱོགས་རྒྱལ་ཁབ་ཁག་
ལ་སྤྲུལ་སྐུ་ངོས་འཛིན་པའི་ལུགས་དར་དཀའ་བ་ནི་བློ་གྲོས་
གསལ་བའི་སྟོབས་ལས་བྱུང་བ་གོར་མ་ཆག །
གཉིས་པ་བོད་དུ་དང་པོའི་དུས་མི་བུ་ཞིག་སྤྲུལ་སྐུ་
ཡིན་ཟེར་ནས་ངོས་འཛིན་པའི་ལུགས་མེད་པའི་
ཚུལ་ནི།
དེ་ཡང་ཆོས་མངོན་པ་མཛོད་ལས། བར་གྱི་བསྐལ་
པ་དཔག་མེད་ནས། །ཚེ་ལོ་བཅུ་པའི་བར་དུའོ། །དེ་ནས་
ཡར་སྐྱེ་མར་འབྲི་བའི། །བསྐལ་པ་གཞན་ནི་བཅོ་བརྒྱད་
དང༌། །ཡར་སྐྱེ་བ་ནི་གཅིག་ཡིན་ཏེ། །དེ་དག་ཚེ་ནི་བརྒྱད་
ཁྲིའི་བར། །དེ་ལྟར་འཇིག་རྟེན་ཆགས་པ་འདི། །བར་གྱི་
70



བསྐལ་པ་ཉི་ཤུར་གནས། བཤད་པ་ལ་བཞིག་ན། འཛམ་
གླིང་འདི་ཆགས་ནས་ད་ལྟའི་བར་མི་ལོ་བྱེ་བ་གཅིག་ས་ཡ་
དྲུག་བདུན་འབུམ་དགུ་ཁྲི་ཉིས་སྟོང་༡༦༧༩༢༠༠༠ སོང་
བ་ཡིན་པས་བོད་ཁ་བ་ཅན་གྱི་སྣོད་བཅུད་གྲུབ་ནས་ད་ལྟའི་
བར་མི་ལོ་བྱེ་བ་གཅིག་དང་ས་ཡ་དྲུག་བདུན་འབུམ་དགུ་
ཁྲི་ཉིས་སྟོང་སོང་བ་ཡིན་ཏེ། འཇིག་རྟེན་འདི་ཆགས་ནས་
གནས་པའི་ཚད་བར་བསྐལ་ཉི་ཤུ་ཡོད་ཅིང་། བར་བསྐལ་
རེ་ལ་མི་ལོ་བྱེ་བ་གཅིག་ས་ཡ་དྲུག་བདུན་འབུམ་དགུ་ཁྲི་བརྒྱད་
སྟོང་ཡོད་པས། དེ་འདྲ་བཅོ་བརྒྱད་དང་ཡ་ཐོག་རིང་མོ་
དང་མ་ཐོག་རིང་མོ་རྐྱང་པ་གཉིས་བཅས་སྡོམ་པས་བར་
བསྐལ་ཤི་ཤུ་ཡོད་པའི་ནང་ནས་ད་ལྟ་ཡ་ཐོག་རིང་མོའི་མཐའ་
ཚེ་ལོ་བདུན་ཅུ་དོན་ལྔ་པ་ལ་སླེབ་པའི་ཕྱིར་རོ། །གཞན་
ཡང་ཚན་རིག་མཁས་པ་རྣམས་ཀྱིས་བཤད་པ་ལྟར་ན་ད་
ལྟའི་ས་གོ་ལ་འདི་གྲུབ་ནས་མི་ལོ་ས་ཡ་བཞི་དང་དྲུག་འབུམ་
སོང་བར་བཤད། འདོར་ན་དེའི་སྐབས་སུ་ཡང་སྤྲུལ་ངོས་
འཛིན་པའི་ལུགས་དར་མེད། དེ་བཞིན་བོད་ཀྱི་རྒྱལ་རབས་
7
1



བྱུང་ཚུལ་ནི། རབ་ལོ་༣༤༣༥ སྤྱི་ལོའི་སྔོན་༥༦༡ལྕགས་
ཕོ་བྱི་བར་བོད་རྒྱལ་ཐོགས་མ་གཉའ་ཁྲི་བཙན་པོ་འཁྲུངས་
ནས་རབ་ལོ་༤༢༤༩བོད་རྒྱལ་ལོ་༤༠ ༡སྤྱི་ལོ་༢༥༤ ཤིང་
ཕོ་བྱི་བར་བོད་ཀྱི་རྒྱལ་པོ་ལྷ་ཐོ་ཐོ་རི་གཉན་བཙན་བྱུང་གི་
བར་དུ་རྒྱལ་རབས་ཉེར་བདུན་སོང་ཡང་དེའི་སྐབས་བོན་
གྱི་ཆོས་དང་ཆབ་སྲིད་བྱུང་ཡང་ཡང་སྤྲུལ་ངོས་འཛིན་པའི་
ལུགས་མ་བྱུང་། དེ་བཞིན་ལྷ་ཐོ་ཐོ་རི་གཉན་བཙན་ནས་
རབ་ལོ་༤༦ ༡༢ བོད་རྒྱལ་ལོ་༥ ༣༤སྤྱི་ལོ་༦༡༧མེ་མོ་གླང་
ལ་། བོད་རྒྱལ་སྲོང་བཙན་སྒམ་པོ་བྱུང་གི་བར་དུ་རྒྱལ་
རབས་ལྔ་ཙམ་སོང་བའི་རིང་དམ་པའི་ཆོས་ཀྱི་དབུ་བརྙེས་
པ་དང་བོན་གྱི་རིག་གཞུང་དར་ཡང་མི་མིན་ལྷ་ལས་ཆད་
པའི་སྤྲུལ་སྐུ་ངོས་འཛིན་པའི་ལུགས་མ་བྱུང༌། དེ་བཞིན་
སྲོང་བཙན་ནས་རབ་ལོ་༤༧༢ ༣ འདས་ལོ་ ༣༢ ༡༦བོད་
རྒྱལ་ལོ་༦༤༥སྤྱི་ལོ་༧༢ ར་ལྕགས་ལྟ་ལ་བོད་རྒྱལ་ཁྲི་སྲོང་
ལྡེའུ་བཙན་བྱུང་གི་བར་དུ་རྒྱལ་རབས་ལྔ་སོང་བའི་རིང་
ལ་བོད་ཡིག་གསར་བཟོ་བྱས་པ་དང་དམ་པའི་ཆོས་ཀྱི་སྲོལ་
7 2



གཏོད་པ་བཅས་མཛད་ཀྱང་ཡང་སྤྲུལ་ངོས་འཛིན་པའི་ལུགས་
མ་དར། དེ་རྗེས་ཁྲི་སྲོང་ནས་རྒྱལ་པོ་ཁྲི་རལ་པ་བྱུང་གི་བར་
དུ་མི་ལོ་བརྒྱ་དང་ང་བདུན་སོང་བའི་རིང་ལ་ཆོས་དང་ཆབ་
སྲིད་ཤེས་རིགས་སྣ་ཚོགས་དར་ཀྱང་ཡང་སྤྲུལ་ངོས་འཛིན་
པའི་ལུགས་མ་དར། དེ་རྗེས་དུས་རབས་བཅུ་པ་སྤྱི་ལོ་
༩༠༦ལོར་རྒྱལ་པོ་དར་མ་འུ་དུམ་བཙན་བཀྲོངས་ནས་
བཟུང་བོད་རྣམས་མགོ་མེད་ཕྲེང་ཐག་ཆད་པ་བཞིན་དུ་
གྱུར་ཏེ་ར་བྲག་འདོད་དང་ལུག་སྤང་འདོད་དུ་བྱེད་དེ་གནས་
པའི་སྐབས་རང་རང་གི་བརྒྱུད་པའི་བླ་མའི་ལུགས་གསར་
དུ་གཏོད་དེ་བོད་དུ་གྲུབ་མཐའ་སོ་སོར་གྱེས་པའི་མགོས་
ཚུགས་སོ། །
བོད་དུ་སྤྲུལ་སྐུ་ཐོག་མར་ངོས་འཛིན་པའི་ལུགས་བྱུང་
ཚུལ་ནི།
དང་པོ་བོད་དུ་ཆོས་ལུགས་འཛིན་པའི་གྲུབ་མཐའ་
ཁག་ལྔ་ཙམ་བྱུང་བ་སྟེ། དེ་ཡང་དང་པོ་བཀའ་རྒྱུད་པ་
73



ཞེས་པའི་ལུགས་ནི་རྒྱལ་བ་རྡོ་རྗེ་འཆང་གི་བཀའ་བབས་
རྒྱུད་པ་འཛིན་པ་ཡིན་པར་འདོད། དེ་ཡང་ཁྱུང་པོ་མཁས་
གྲུབ་ནས་བརྒྱུད་པ་ལ་ཤང་པ་བཀའ་རྒྱུད་དང་མར་པ་ལོ་
ཙ་ནས་རྒྱུད་པ་ལ་དྭགས་པོ་བཀའ་རྒྱུད་ཅེས་པའི་སྲོལ་ཆགས།
དེ་རྗེས་དུས་རབས་བདུན་པའི་དུས་དཀྱིལ། རབ་བྱུང་དང་
པོའི་ནང་མཁོན་དཀོན་མཆོག་རྒྱལ་པོ་ཞེས་པས་གཙང་ཕྱོགས་
གཞི་རྩེའི་ཁུལ་དུ་ས་སྐྱ་དགོན་ཞེས་པ་ལྷོ་བྱང་གཉིས་ཡོད་
པ་བཏབས་ནས་གསུང་ངག་ལམ་འབྲས་ཉམས་ལེན་བྱེད་
མཁན་གྱི་བརྒྱུད་པ་དང་བཅས་ལ་དཔལ་ལྡན་ས་སྐྱ་པ་ཞེས་
པའི་སྲོལ་གཏོད། དེ་རྗེས་དུས་རབས་བཅོ་ལྔ་པ་རབ་བྱུང་
བདུན་པའི་ནང་དུ་རྒྱལ་བ་ཙོང་ཁ་པས་འབྲོག་རི་དུ་དགེ་
ལྡན་རྣམ་པར་རྒྱལ་བའི་གླིང་ཕྱག་བཏབས་ནས་མདོ་སྔགས་
གཉིས་ཀྱི་ལམ་གསལ་པོར་ཕྱེས་ནས་ཇོ་བོ་བཀའ་གདམས་
གསར་མའི་ལུགས་གཏོད་དེ་གྲུབ་མཐའ་ལ་དགེ་ལུགས་ཞེས་
པ་བྱུང་། རྙིང་མ་ཞེས་པའི་གྲུབ་མཐའ་ནི་སྔར་ནས་བོད་
ལ་དམ་ཆོས་སྲོལ་གཏོད་པ་ནས་བཟུང་ལོ་ཆེན་ཐུ་མི་སམ་
74



བྷོ་ཊ། མཁན་སློབ་ཆོས་གསུམ། ཀ་ཅོག་ཞང་གསུམ།
ལོ་ཆེན་བེ་རོ་ཙ་ན་སོགས་ཀྱིས་རང་གི་བློ་གྲོས་ཀྱིས་གསར་
གཞིངས་མ་ཡིན་པ་འཕགས་ཡུལ་གྱི་བཀའ་བསྟན་ཇི་བཞིན་
བསྒྱུར་ཏེ་བཤད་སྒྲུབ་བྱེད་མཁན་ལ་གོ་དགོས་སོ། འོན་
ཀྱང་གསང་གཞུང་གཏེར་ཆོས་རྣམས་ནི་འཕགས་བོད་ཀྱི་
བཀའ་བསྟན་གང་ཡིན་བརྟགས་པར་བྱ་བའི་གནས་སོ།
བོན་གྱི་གྲུབ་མཐའ་ནི། རབ་ལོ་༢ ༡ ༣༩ སྤྱི་ལོའི་སྔོན་
༡ ༨ ༥ ༧ ལོར་སྟོན་པ་གཤེན་རབས་ཞེས་པ་དེ་ཞང་ཞུང་
འོར་མོ་ལུང་དུ་འཁྲུངས་ནས་བོན་གསུངས་པས་བོད་དུ་
ཆོས་ལུགས་དང་གྲུབ་མཐའ་བྱུང་བའི་ཐོག་མ་ཡིན་ཞིང་
བོད་རང་གི་ཕ་ཆོས་ཀྱང་ཡིན་པར་བཤད་ཆོག འོན་ཀྱང་
ཆོས་རྒྱལ་མེས་དབོན་རྣམ་གསུམ་སྐབས་བསྣུབས་པའི་བོན་
ནི་འཁྱལ་བོན་ནམ་དོན་ལ་འཚེ་བ་ཆོས་སུ་སྨྲ་བའི་ལུགས་
ཞིག་དར་བ་རིམ་བཞིན་བསྣུབས་པ་ཡིན་ཏེ། དེ་སྐབས་
སངས་རྒྱས་ཀྱི་ཆོས་ཆེས་ཆེར་དར་བས་དེ་ལས་སེམས་ཅ
ན་ལ་འཚེ་བའི་ཆོས་ཆོས་ལོག་ཏུ་བལྟ་ཞིང་། སངས་རྒྱས་
75



ཆོས་ཀྱི་ཡང་སྙིང་སེམས་ཅན་ལ་གནོད་འཚེ་སྤང་བ་དེ་ཡིན་
པའི་ཕྱིར་རོ། །དེ་རྗེས་བཟོད་བྱུང་བའི་བོད་ཀྱི་སྤྲུལ་སྐུ་
ཟེར་བ་འདི་ནི་བོད་ཀྱི་གྲུབ་མཐའ་ལྔ་པོས་ལད་བཟློས་བྱས་
ནས་མི་གཞི་དང་བློ་རིག་ཅུང་བཟང་བའི་མི་ཞིག་འདས་
པ་དེའི་ཡང་སྲིད་དུ་མོ་ལུང་བརྩིས་ལ་བརྟེན་ནས་ཕྲུག་གུ་
གསར་པ་ཞིག་ལ་དར་དང་གོས་ཆེན་གྱིས་གཡོག་ནས་གསེར་
དངུལ་གྱི་ཁྲི་མཐོན་པོ་ལ་བཞག་པ་དེ་ལ་སྤྲུལ་སྐུ་དང་ཡང་
སྤྲུལ་ཞེས་གྲགས། དེ་ལ་བོད་མི་རྣམས་ཀྱིས་མི་མིན་ལྷའི་
སྤྲུལ་པ་དང་སངས་རྒྱས་ཀྱི་སྤྲུལ་པ། བྱང་ཆུབ་སེམས་པའི་
སྤྲུལ་པ་རུ་ངོས་འཛིན་གྱི་ཡོད། བོད་ཀྱི་སྤྲུལ་སྐུ་ངོས་འཛིན་
པའི་ལུགས་དང་པོ་ནི་བཀའ་རྒྱུད་པས་གཏོད་པ་ཡིན་ཏེ།
དེ་ཡང་སྤྱི་ལོ་༡༢༠༤དང་རབ་བྱུང་གསུམ་པའི་ཤིང་བྱི་
ལོར་ཁམས་འབྲི་ལུང་དུ་སྐྱེས་པའི་བྱིས་པ་ཞིག་ལ་ཀརྨ་པ་
དུས་གསུམ་མཁྱེན་པའི་ཡང་སྲིད་དུ་ངོས་གཟུང་། ཀརྨ་
པ་དུས་གསུམ་མཁྱེན་པ་ནི་ཁམས་ཏྲེ་ཤོད་གངས་ཀྱི་ར་བ་
རུ་འཁྲུངས། བཀའ་གདམས་པའི་ཆོས་མང་དུ་གསན་ཏེ་
76



མཐར་དགེ་བའི་བཤེས་ཆེན་པོར་གྱུར་ནས་ཁམས་རི་བོ་
ཆེ་རུ་ཀརྨ་པའི་གདན་ས་ཆེན་པོ་བཏབས། དེ་བཞིན་ལྷ་
སའི་ཉེ་འགྲམ་དུ་མཚུར་ཕུ་དགོན་ཞེས་པ་བཏབས། དེ་
འདས་པའི་རྗེས་སུ་དེའི་ཡང་སྤྲུལ་ནས་ཁམས་འབྲི་ལུང་
དུ་སྐྱེས་པའི་བྱིས་པ་ལ་ཀརྨ་པ་པཀྵིའམ་ཆོས་ཀྱི་སློབ་དཔོན་
དེ་ཉིད་གསེར་ཁྲིར་བཀོད་དེ་བོད་དུ་སྤྲུལ་སྐུ་ངོས་འཛིན་
པ་ཐོག་མ་དེ་བྱུང་ངོ་། དེའི་ཡང་སྤྲུལ་ཀརྨ་པ་རང་བྱུང་རྡོ་
རྗེ་ཁྲི་ལ་བཀོད་ནས་བཟུང་རིམ་བཞིན་ཀརྨ་པའི་སྐུ་རབས་
བཅུ་བདུན་བར་དུ་བྱུང་བ་ཡིན་ནོ། །
བར་དུ་སྤྲུལ་སྐུ་ངོས་འཛིན་པའི་ལུགས་འཕེལ་ཚུལ་ནི།
དེ་རྗེས་བཀའ་རྒྱུད་པ་གཞན་དང་ས་སྐྱ་པས་ཀརྨ་པའི་ཡང་
སྤྲུལ་ངོས་འཛིན་པའི་ལུགས་ལ་ལས་ཟློས་བྱས་ཏེ་རིམ་བཞིན་
སྤྲུལ་སྐུ་འཕེལ་བར་བྱས། དེ་བཞིན་དགེ་ལུགས་དང་རྙིང་
མ་བོན་པོ་བཅས་ཀྱིས་སྔ་མའི་ལད་ཟློས་བྱས་ནས་ཡང་སྤྲུལ་
ངོས་འཛིན་པའི་ལུགས་རྒྱ་ཆེར་དར་རོ། འོན་ཀྱང་བོན་
77



པོ་ཁྱེད་རྣམས་ལ་ཡང་སྤྲུལ་ངོས་འཛིན་པའི་ལུགས་མེད་
དགོས་ཏེ་དང་པོའི་དུས་བོད་རྒྱལ་ཁབ་བྱུང་ནས་བོན་གྱིས་
བསྟན་པ་བྱུང་ཡང་ཡང་སྤྲུལ་ངོས་འཛིན་པའི་ཚུལ་མེད་
ལ་སྟོན་པ་བཤེན་རབས་ཀྱིས་ཀྱང་གསུང་བ་མེད། འོན་
ཀྱང་ས་དགེ་བཀའ་རྙིང་གི་གྲུབ་མཐའ་བྱུང་བའི་རྗེས་སུ་
ཁྱེད་ཀྱིས་དེ་དག་གི་ལད་ཟློས་བྱེད་དགོས་དོན་ཅི་ཞིག་ཡིན་
རང་ལུགས་སྟོན་པ་གཤེན་གྱི་གྲུབ་མཐའ་ལྷད་མེད་བཟུང་
ན་མི་ལེགས་སམ། དེ་བཞིན་རྙིང་མ་པ་ཁྱེད་ཀྱང་མེས་དབོན་
རྣམས་གསུམ་ཀྱི་སྐབས་སུ་བསྟན་པ་རྒྱ་ཆེར་དར་ཀྱང་ཡང་
སྤྲུལ་ངོས་འཛིན་པའི་ལུགས་མ་བྱུང་བས་རྙིང་མ་པ་ཁྱེད་
རྣམས་རང་ཚུགས་བཟུང་ནས་གནས་པ་ལས་གཞན་ལ་ལ
ད་ཟློས་བྱེད་མ་དགོས་པ་ཙམ་ཡོད་ལས་ཆེ། དེ་བཞིན་རི་
བོ་དགེ་ལྡན་པ་ཁྱེད་ཀྱང་བཀའ་གདམས་གསར་མའི་ལུགས་
གཙང་མར་སྐྱོང་བ་ལས་ལྷག་པའི་ཡང་སྤྲུལ་གྱི་ཟབ་ཆོས་
ལ་རེ་དགོས་ཚོད་མེད་སྙམས།
7 8



གསུམ་པ་ཡང་སྤྲུལ་དར་ནས་བོད་ལ་ལེགས་ཉེས་བྱུང་
ཚུལ་ལས།
ལེགས་པ་ནི།
སེམས་ཅན་སུས་སྐྱབས་སུ་འཛིན་ན་དེ་བདེ་ཆེན་དག་
པའི་ཞིང་དུ་ཚེགས་མེད་དུ་འཁྲིད་པར་བྱེད་པ། དེ་ལ་དད་
པ་བྱེད་པའི་འགྲོ་བ་སུ་ཡིས་སྡིག་པ་ཚབ་ཆེན་ཇི་ལྟར་བྱས་
ཀྱང་ངན་སོང་ལ་འགྲོ་མི་དགོས་པའི་དགོངས་པ་ཡོད་པ།
འདས་མ་འོང་ལྐོག་གྱུར་གྱི་དོན་སེམས་ཅན་གཞན་གྱིས་
མི་ཤེས་མི་ཐོས་པ་ཀུན་སྤྲུལ་སྐུ་མངོན་སུམ་རྗེན་ཅེར་དུ་
གཟིགས་ཐོབ་པའི་ཁྱད་ཆོས་བཅས་ལྡན་ནོ། །
ཉེས་ཕྱོགས་ནི།
གཤིན་པོའི་རྣམ་ཤེས་གར་འགྲོ་ཤེས་པ་ལས། གསོན་
པོ་མདུན་ལམ་ཇི་བཞིན་མི་མཁྱེན་པ། ལྐོག་གྱུར་གྱི་ལྷ་
ཀླུ་འདྲེ་བཙན་གར་ཡོད་ཤེས་ལ་མངོན་གྱུར་གྱི་ཆོས་ཀུན་
མི་མཁྱེན་པ། འཛམ་གླིང་ཕལ་ཆེར་དམངས་གཙོའི་དང་
འདྲ་མཉམ་གྱི་ལམ་དུ་ཞུགས་པའི་སྐབས་བོད་དུ་མི་མིན་
79



ལྷ་ལས་བྱུང་བའི་ཡང་སྤྲུལ་དང་ཕལ་པའི་མི་གཉིས་ནམ་
ཡང་མཚུངས་ཐབས་མེད་པས་དམངས་གཙོ་དང་འདྲ་མཉམ་
ལམ་དུ་ནམ་ཡང་འགྲོ་ཐབས་མེད་པ། དེ་བཞིན་ཡང་སྤྲུལ་
དང་། ལྷ་ཀླུ་བསྲུང་མ་ལ་གསོལ་མཆོད་བྱེད་ན་མགོན་
སྐྱབས་སྟོབས་ཀྱིས་ཆབ་དཔལ་རིག་གང་ཡང་ཡང་ཡར་རྒྱས་
གཏོང་མི་དགོས་པར་འབྱུང་ཚུལ་བཤད་པ། དེ་བཞིན་
ང་ནི་པདྨ་འབྱུང་གནས། སྤྱན་རས་གཟིགས། ཕྱག་
ན་རྡོ་རྗེ། འཇམ་དབྱངས། དེ་བཞིན་བུད་མེད་ཡང་སྤྲུལ་
མིང་ཅན་རྣམས་ནི་ཡེ་ཤེས་མཚོ་རྒྱལ། སྒྲོལ་མ། དབྱངས་
ཅན་མ། ཀུན་ཏུ་བཟང་མོ། ལབ་ཀྱི་སྒྲོལ་མ་སོགས་ཡིན་
ཁུལ་བརྗོད་ནས། རྨོངས་པའི་མི་ཀུན་མགོ་སྐོར་འོག་
ཏུ་བཅུག་ཅི་ཐུབ་བྱེད་ནས་དམངས་དོན་ལས་ཟློག་སྟེ་རང་
ངམ་རང་འཁོར་ཙམ་ལ་ཐོབ་དང་ནོར་རྫས་འབྱུང་ཐབས་
སྒྲུབ་པ་བཅས་སོ། དེ་ཡང་སྤྲུལ་སྐུ་མིང་ཅན་གྱི་སྐུ་རབས་
བཅུ་ལྔ་དྲུག་ཅན། བདུན་བརྒྱད། གསུམ་བཞི་སོགས་
སོང་བའི་ནང་ནས་འགའ་ཞིག་ལ་འགྲན་ཟླ་བྲལ་བའི་
8 0



མཛད་བཟང་། ཡོན་ཏན། འགྲོ་ཀུན་ལ་ཕན་པའི་ཕྲིན་
ལས། རྫུ་འཕྲུལ་ཡ་མ་ཟུང་ཡོད་ཀྱང་། འགའ་ཞིག་ལ་
མེད་པ་བཅས་མངོན་གསལ་དུ་མཐོང་རྒྱུ་ཡོད། མཛད་
བཟང་ཡོད་པ་དག་ནི་སངས་རྒྱས་ཀྱི་སྐྱེ་བ་སྤྲུལ་སྐུའི་བྱེ་བྲག་
ཡིན་པ་སྲིད་ལ། མེད་པ་དག་ནི་རང་གར་མིའི་ཕྲུག་གུ་
ཞིག་ལ་མིང་བཟང་པོ་བཏགས་པ་ཙམ་ཡིན་པའི་ཕྱིར་རོ།
དེས་ན། སྤྲུལ་མིང་བཏགས་ཚད་སངས་རྒྱས་ཀྱི་སྤྲུལ་པ་
ཡིན་པའི་ངེས་པ་མེད་ལ། དེ་ལྟར་མ་ནོར་བ་ངོས་བཟུང་
ཐུབ་པའི་ངེས་པ་ཡང་ག་ལ་ཡོད། ཁ་ཅིག་གིས་ཟེར་བ་
ལ་མཁས་པ་ཚོས་སྤྲུལ་སྐུ་ལ་མི་འདོད་པ་ཅི་ཡིན་ན་ཟེར།
དེ་ནི་འདི་ལྟར་ཡིན་ཏེ་གངས་ཅན་མཁས་པའི་དབང་པོ་
ཁྲོ་རུ་ཚེ་རྣམ་མཆོག་གིས་ཞལ་ནས། སྤྲུལ་སྐུ་ནི་མཁས་གྲུབ་
གཉིས་ཀྱིས་བསྟན་པའི་དགྲ་བོ་ཡིན་གསུང་སྲོལ་ཡོད་པ་
དང་། རྒྱལ་དབང་ལྔ་པ་ཆེན་པོས། མི་ཤེས་གདོལ་བའི་
ཕྲུག་གུ་དར་ཟབ་ཀྱིས། །ཕང་ཕུང་མཛེས་པར་བྱས་ཏེ་
མཐོན་པོའི་ཁྲིར། །བླུན་པོའི་འཁོར་ཚོགས་དབུས་ན་འགྱིང་
8 1



བ་ཡི། །བ་མོས་ཐུབ་བསྟན་པད་ཚལ་བཅོམ་གྱི་དོགས། །
ཆོས་སྤྱོད་བཅུ་ཡི་སྒྲུབ་པ་རྒྱབ་བོར་ནས། །ཁ་དྲག་དཔུང་
དང་རྒྱུ་ནོར་གཡོ་ཁྲམ་གྱིས། །འགྲོ་བའི་ཕན་བདེ་སྒྲུབ་པར་
རློམ་བྱེད་ན། །ཀུན་མཁྱེན་ཤཱཀྱའི་བསྟན་པ་འཁྲུལ་བར་
ངེས། ཞེས་དང་། ལྕང་སྐྱ་རོལ་པའི་རྡོ་རྗེས། བྱིས་པའི་
དུས་ནས་ཐོས་བསམ་ལོང་མེད་པར། །དར་གོས་ཀྱིས་
བཀློབས་ཚོང་ཟོང་བཞིན་དུ་འགྲིམས། དད་གཤིན་དཀོར་
ཀྱི་ཟས་ལ་བག་མེད་སྤྱོད། །གནས་བརྟེན་དགེ་འདུན་
ཕྱག་དང་བསྙེན་བཀུར་ལེན་། །ལྔ་བདོའི་སྐུ་སྐྱེ་རྣམས་ལ་
ཐུགས་རྗེས་གཟིགས། ཞེས་དང་། ནགས་ཤོད་སྟག་ཕུ་གར་
གྱི་དབང་པོས། མཚན་ལྡན་བཤེས་གཉེན་རྣམས་ལ་ངས་
མི་ཞུ། །བླ་ཆེན་ཁུར་འཛིན་རྣམས་ལ་འདི་སྐད་གསུངས།།
བསླབ་གསུམ་གདེང་ཀ་བདུན་གྱིས་རབ་མཛེས་ཤིང༌། །
ལུང་རིགས་ཡོན་ཏན་ནོར་བུའི་རྒྱན་གྱིས་སྤུད། །ཚད་མེད་
ཐུགས་རྗེའི་ཆུ་འཛིན་འབུམ་དཀྲིགས་ཏེ། །མཐའ་ཡས་
འགྲོ་ལ་ཕན་བདེའི་ཆར་འབེབས་པའི། །བཤེས་གཉེན་
8 2



ཀླུ་དབང་མཚན་ཉིད་མི་ལྡན་པར། །དར་ཟབ་རིན་ཐང་
བྲལ་བའི་གོས་ཀླུབས་ནས། །སྙེད་བཀུར་སྙན་གྲགས་འདོད་
པའི་འཁོར་བསྡུས་ཏེ། །ལེགས་བཤད་མཁས་པའི་ཡོན་ཏན་
མི་དམིགས་པར། །ནོས་མིན་བྱ་བར་གཞན་དོན་སྒྲོ་ཡིས་
བཏགས། །འཇམ་ལ་སྙན་པའི་ལྗགས་ཏིར་ལེགས་བསྐྱེད་
དེ། །ཟེར་ཟློས་ནེ་ཙོའི་མ་ཎི་རིམ་བཞིན་དུ། །འགྲིག་
འགྲིག་ཆོས་ཀྱི་གླེང་མོར་བྱེད་ཁུར་ཙམ། །གདམས་དོན་
གཏིང་མཐའ་དཔགས་པར་ནུས་མིན་པར། །གཞན་དོན་
ཐར་པའི་ལམ་ལ་འདྲེན་པའི་ཁུར། །མི་ཐིགས་བཞིན་དུ་
རྩོལ་བའི་ཕྱོགས་བླངས་ཀྱང་། །རང་དོན་མ་འགྲུབ་གཞན་
དོན་ངང་གིས་སྟོང་། །ལོང་བས་ལོང་བ་ཁྲིད་དེ་གཡང་རོང་
ཁར། །གོམ་འགྲོས་འཁྱོར་བཞིན་འགྲོ་བའི་ངང་ཚུལ་འདི། །
བསྟན་པ་འཇིག་པའི་ཆོམ་ཀུན་མ་ལགས་སམ། གསུངས་
པ་སོགས་ལ་བལྟས་ན་གསལ་པོར་ཤེས་ཐོབ། མདོར་ན་
སྤྲུལ་སྐུའི་ལམ་ལུགས་ས་གར་ཡོད་ལ། མཁས་པ་ལ་མཐོང་
ཆེན་མེད་ལ། ཡོན་ཏན་ཅན་གྱིས་བློ་གྲོས་འདོན་ས་མེད།
8
3



དེ་བས་ལྷག་བསམ་ཅན་གྱིས་བྱ་དངོས་གང་ལ་ཡར་རྒྱས་
གཏོང་ས་མེད་པས། ས་གནས་དང་གྲོང་དེ་གར་མི་རྣམས་
ཕྱོགས་རིས་ཆེ་བ། མགོ་རྨོངས་པ། སྤྱི་ཚོགས་འཆམ་
མཐུན་ཞན་པ། དམངས་ཕན་དང་ཕུག་བསམ་གྱིས་སྟོང་
བ་བཅས་ཡོད་པ་ནི། ངས་སྒྲོ་འདོགས་མི་དགོས་པ་མངོན་
གསལ་རང་རེད། ད་དུང་མགོ་རྨོངས་པའི་མི་འགའ་ཞིག་
གིས་སྤྲུལ་སྐུའི་མིང་ཡོད་ཚད་ལ་སུས་སྐྱབས་ཞུས་བྱས་ན་
དག་པའི་ཞིང་དུ་འཁྲིད་འགྲོ་ངེས་ཡིན་བསམ་ནས་རེ་སྒུག་
བྱེད་པ་ནི་ལེགས་ཉེས་ཆེ་བའི་མདུན་ལམ་ཞིག་ཡིན། དཔེར་
ན་དུག་སྦྲུལ་མགོའི་ནོར་བུ་ལེན་པར་བྱེད་པ་བཞིན་ལེགས་
ན་སངས་རྒྱས་བྱང་སེམས་ཀྱི་སྤྲུལ་པ་དངོས་དང་འཕྲད་
སྲིད། ཉེས་ན་ཟོལ་རྫུན་ངན་སོང་གི་སྣ་འདྲེན་དང་འཕྲད་
པར་འགྱུར་ཏེ་གོང་དུ་རྒྱལ་བ་ལྔ་པ་དང་ལྕང་སྐྱ་རོལ་པའི་
རྡོ་རྗེ། སྟག་ཕུ་གར་དབང་བཅས་ཀྱིས་ལུང་དུ་འཁོད་པའི་
སྤྲུལ་སྐུ་མིང་ཅན་ལྟ་བུའོ། དེ་བཞིན་རང་རེའི་པད་དཀར་
འཆང་བས་ཀྱང་། ང་རང་སྤྲུལ་སྐུ་ཡིན་མིན་རང་ཉིད་ཀྱིས་
8 4



ཤེས་ཀྱི་མེད་འོན་ཀྱང་ང་རང་སྟོན་པ་ཤཱཀྱའི་རྗེས་འཇུག་
གི་དགེ་སློང་ཞིག་ཡིན་གསུངས་པ་ལ་གནད་ཞིག་ཡོད་པ་
རེད། དེས་ན་འདི་ཕྱི་ཀུན་ཏུ་བདེ་བར་འདོད་པ་རྣམས་
དང་པོ་རང་གིས་ཚེ་འདི་ཕྱི་ཀུན་བདེ་བར་འགྲོ་སའི་ལམ་
གང་ཡིན་ཤེས་པའི་ཆེད་དུ་རིག་པའི་གནས་ལ་ཡང་དག་
པ་ཞིག་སྦྱང་ནས་རང་ལམ་རང་གིས་འཚོལ་བར་བྱས་ན་
ལེགས་པས་དྲང་ལྡན་མི་རྣམས་ཀྱིས་མ་བརྗེད་པར་མཛོད་
བདག་གིས་བསམ་དཀར་གྱི་སྒོ་ནས་བཤད་པ་ཡིན། མདོར་
ན་ཡང་སྤྲུལ་ངོས་འཛིན་པའི་ལམ་ལུགས་འདིས་བོད་ལ་
ཕན་ལས་གནོད་པ་ཆེ་བ་མཐོང་བས་སླད་ཕྱིན་ཡང་སྤྲུལ་
ངོས་འཛིན་པའི་ལུགས་གཅོད་ནས་རང་རང་གིས་སྔོན་
མཐོན་ལམ་དུ་ཞུགས་སམ། རང་མགོ་རང་གིས་མ་ཐོན་
པར་དུས་ནམ་ཡང་སྤྲུལ་མིང་ཅན་ལ་སྐྱབས་ཞུས་བྱས་ནས་
རེ་རློམ་བྱེད་བོད་པ་ཤེས་ལྡན་ཟུར་གནས་ཚོས་མྱུར་དུ་ཐག་
གཅོད་པར་མཛོད། དེ་བཞིན་བོད་དུ་སངས་རྒྱས་ཆོས་
ལ་ཁ་གཡར་བའི་གྲུབ་མཐའ་བཞི་པོ་འདི་བྱུང་ཕྱིན་བོད་
8 5



ཀྱི་ཆབ་དཔལ་ལ་ཕན་གནོད་ཇི་ལྟར་བྱུང་ལོ་རྒྱུས་ཀྱི་དེབ་
ཐེར་ཁག་ལ་ལྟོས་དང་ཤེས་པར་འགྱུར་བས་ངས་ཕོག་ཐུག་
ལ་འཇིགས་ནས་འདིར་གནས་སྐབས་མི་བཤད། །
དྲང་བདེན་རིགས་པའི་མདའ་མོ་འཕངས་པ་འདིས། །
ཟོལ་བརྫུའི་འབེན་ངོས་ཚལ་པར་གཏོར་ན་ཡང་། །
ལོག་བཤད་ཝ་མོའི་ཐན་སྐད་སྒྲོགས་པའི་ཁྲོད། །
མི་བདེན་ཚིག་གི་དུག་མདའ་ཡིན་པར་གྲགས། །
༄༅།མི་དམན་པའི་འཚོ་ཚུལ་ལ་སྨོན་པ།
སྲིད་པ་ཁམས་འདིར་རྒྱལ་པོའི་ལུགས་དང་དམངས་
ཀྱི་ལུགས། །ཆོས་བྱེད་ལུགས་ཏེ་འཚོ་ཚུལ་མི་འདྲ་དུ་མའི་
ཁྲོད། །དྲང་སྲོང་ཁྱེད་ཀྱིས་མཐའ་གཉིས་སྤངས་པའི་འཚོ་
ཚུལ་གསུངས། །དེ་ཡི་རང་བཞིན་ཇི་བཞིན་མདོར་ཙམ་
8 6



འདིར་བརྗོད་བྱ། །ཁྱེད་ནི་ཤཱཀྱའི་རིགས་འཁྲུངས་སེར་སྐྱའི་
རྒྱལ་པོའི་སྲས། །སྟོབས་འབྱོར་མངའ་ཐང་བསྐྲུན་དུ་མེད་
ཅིང་བློན་འཁོར་ལྡན། །ས་མཚོ་གྲགས་འཛིན་མ་སོགས་
བཙུན་མོ་སྟོང་གིས་བསྐོར། །དེ་ལྟའི་ཚུལ་དུ་བགྲང་བྱ་བཅུ་
ཟུང་གཉིས་ལྷག་འདས། །དེ་རྗེས་གྲོང་ཁྱེར་ཕྱོགས་བཞིར་
ལྟད་མོར་བསྐྱོད་པའི་སྐབས། །འཁོར་བའི་རང་བཞིན་
བཟློག་མེད་སྐྱེ་རྒ་ན་འཆི་གཟིགས། །འཇིག་རྟེན་བྱ་བ་
གང་གིས་མི་ཕན་ངེས་འབྱུང་སྐྱེས། །རྒྱལ་སྲིད་མཆིལ་མ་
བཞིན་བོར་ཞི་བའི་ནགས་སུ་གཤེགས། །འདི་ཕྱི་ཀུན་ཏུ་
བདེ་བའི་ལམ་བཟང་དེ་འཚོལ་བཞིན། །ཉིན་མཚན་བར
་མེད་བགྲང་བྱ་དྲུག་ཙམ་ཐལ་བའི་རྗེས། །སྔོན་ཆད་སུས་
ཀྱང་མ་རྙེད་འདི་ཕྱི་བདེ་བའི་ལམ། །རང་གིས་གཟིགས་
བཞིན་བརྩེ་བས་འགྲོ་ལ་འདོམས་པར་མཛད། །ཁྱིམ་གཞིས་
སྲིན་གླིང་དང་མཚུངས་བདེ་བར་ཡོད་མིན་པས། །ཁྱིམ་
སྤངས་རབ་ཏུ་བྱུང་ནས་འཚེ་མེད་ཞི་བདེའི་ལམ། །ལེགས་
པར་བསླབ་ནས་མཐའ་གཉིས་སྤངས་པའི་ཟས་གོས་སྤྱོད།།
8 7



འདི་ནི་སྟོན་པ་ང་ཡི་ལུགས་ཡིན་གཞན་མིན་གསུངས།།
དེར་ཕྱིར་སྲིད་འདིར་ཁྱེད་ཀྱི་རྗེས་འཇུག་རྣམ་བཞི་བྱུང་། །
དེ་ནི་ཕོ་མོ་ཁྱད་མེད་ཞི་བའི་ལམ་བཟང་ཡིན་། །ཡར་གྱི་
དཔོན་ལ་ཐོབ་འདོད་ངོ་བསྲུང་མི་དགོས་ཞིང་། །མར་གྱི་
གཡོག་ལ་དགའ་སྡུག་རྣམ་པ་སྟོན་མི་འགོས། །བར་དུ་
འགྲོ་ལ་འཚེ་མེད་གྲོགས་དང་འགྲོག་བཞིན་དུ། །མཐའ་
གཉིས་སྤངས་པའི་ཞི་བའི་ལམ་ཞུགས་ང་ཉིད་བདེ། །འབྲོག་
པའི་གནས་སུ་གངས་སྐྱོན་དང་ནི་རྩྭ་ས་རྩོད། །ཞིང་པའི་
གནས་སུ་སད་སེར་དང་ནི་མུ་ས་རྩོད། །བར་དུ་གྲོང་གཉིས་
རྩོད་པ་ལ་སོགས་ཀུན་བྲལ་བའི། །མཐའ་གཉིས་སྤངས་
པའི་ཞི་བའི་ལམ་ཞུགས་ང་ཉིད་བདེ། །ཁྱིམ་གྱི་ཆུང་མའི་
རྣམ་འགྱུར་འདྲ་མིན་རེ་དོགས་མེད། །བུ་དང་བུ་མོའི་བཟང་
ངན་གླིང་བའི་སེམས་ཕྲལ་མེད། །བར་དུ་དགྲ་དང་གཉེན་
ལ་ལྟ་རྟོག་ཀུན་བྲལ་བའི། །མཐའ་གཉིས་སྤངས་པའི་ཞི་
བའི་ལམ་ཞུགས་ང་ཉིད་བདེ། །ཕྱུག་པོའི་རྒྱུ་ནོར་བསྲུང་
བར་བྱ་བའི་སེམས་ཕྲལ་མེད། །དེ་བཞིན་སྤྲང་པོའི་འོ་དོད་
8 8



འབོད་པའི་སྡུག་བསྔལ་མེད། །བར་དུ་འཁོར་བའི་ལས་
ཀྱི་འདུ་འགོད་ཀུན་བྲལ་བའི། །མཐའ་གཉིས་སྤངས་པའི་
ཞི་བའི་ལམ་ཞུགས་ང་ཉིད་བདེ། །མཐོན་པོ་དཔོན་གྱི་འགྱིང་
འགྲོས་དེ་ལ་ཡིད་སྨོན་མེད། །དམའ་བོ་གཡོག་གི་དཀའ་
སྡུག་དེ་ལ་སྐྲག་སྣང་མེད། །བར་དུ་ཤཱཀ་ཐུབ་ལམ་ལ་ཡིད་
སྨོན་ཤོར་བ་ཡི། །མཐའ་གཉིས་སྤངས་པའི་ཞི་བའི་ལམ་
ཞུགས་ང་ཉིད་བདེ། །ཕྱུག་པོ་བཟང་པོའི་སྦམ་འགྲོས་དེ་
ལ་རེ་འདོད་མེད། །སྤྲང་པོ་ངན་པའི་སྡུག་ཡུས་དེ་ལ་འཚེར་
སྣང་མེད། །བར་དུ་ཤཱཀ་ཐུབ་ལམ་ལ་ཡིད་སྨོན་ཤོར་བ་ཡི། །
མཐའ་གཉིས་སྤངས་པའི་ཞི་བའི་ལམ་ཞུགས་ང་ཉིད་བདེ།།
མཛེས་མ་བཟང་མོའི་ཟུར་མིག་དེ་ལ་རེ་འདོད་མེད། །ཆུང་
མ་ངན་པའི་ཁྲོ་གཉེར་དེ་ལ་སུན་སྣང་མེད། །བར་དུ་ཤཱཀ་
ཐུབ་ལམ་ལ་ཡིད་སྨོན་ཤོར་བ་ཡི། །མཐའ་གཉིས་སྤངས་
པའི་ཞི་བའི་ལམ་ཞུགས་ང་ཉིད་བདེ། །ཡང་སྤྲུལ་བཟང་
པོའི་མངོན་མཁྱེན་དེ་ལ་བཅོལ་འདོད་མེད། །འདྲེ་གདོན་
ངར་མའི་གནོད་པ་དེ་ལ་འཇིགས་སྣང་མེད། །བར་དུ་ཤཱཀ་
8 9



ཐུབ་ལམ་ལ་ཡིད་སྨོན་ཤོར་བ་ཡི། །མཐའ་གཉིས་སྤངས་
པའི་ཞི་བའི་ལམ་ཞུགས་ང་ཉིད་བདེ། །ཁྲི་སྟོང་རེ་བའི་དར་
གོས་འཕྲུག་ཚར་གྱོན་འདོད་མེད། །ཁུང་དགུ་རྡོལ་བའི་
ཧྲུལ་པོའི་གོས་ཀྱིས་འཁྱག་དོགས་མེད། །བར་དུ་ཤཱཀ་ཐུབ་
ལམ་ལ་ཡིད་སྨོན་ཤོར་བ་ཡི། །མཐའ་གཉིས་སྤངས་པའི་
ཞི་བའི་ལམ་ཞུགས་ང་ཉིད་བདེ། །ཁྱིམ་གྱི་བྱ་བའི་བྲན་ཁོལ་
མ་སོང་འདུ་འཛིས་དབེན། །ཐུབ་རེའི་དམིགས་པས་རང་
རིགས་བཀླག་པའི་སྦྱོར་བ་བྲལ། །རང་རིགས་འདུན་ལམ་
སྒྲུབ་ལ་ནམ་ཡང་མི་ཞུམ་པའི། །བྱ་བ་མི་དམན་ལམ་བཟང་
འདི་ལ་ཞུགས་རྣམས་ཡིན། །ལམ་འདིར་འགྲོ་མཁན་མང་
ཡང་འགྲོ་ཚུལ་ཤེས་པ་དཀོན། །ཇི་བཞིན་འགྲོ་ཤེས་ལྡན་ན་
ལམ་གཞན་གང་གིས་ཡང་། །འགྲན་བྲལ་མཐའ་གཉིས་སྤངས་
པའི་ཞི་བདེའི་ལམ་འདི་ནི། །མི་དམན་པ་ཡི་འཚོ་ཐབས་
ལམ་བཟང་གཅིག་ཡིན་སྙམས། ཞེས་པ་འདི་ཡང་སྟོན་པའི་རྗེས་
འཇུག་ཏུ་ཁས་འཆེ་བ་ནགས་ཤོད་པ་སྐལ་བཟང་དོན་འགྲུབ་དེས་སྟོན་པའི་འདས་
ལོ་༢༥༥ ༡བོད་མེ་ཕག་ལོའི་ཟླ་༥ཚེས་༤ནང་ཆེན་བླ་ཁྱབ་ལྔ་རིག་འཕེལ་རྒྱས་གླིང་དུ་
བྲིས་པའོ། །
9
0



༄༅། །དཔྱད་གཏམ་གངས་དཀར་ལྷུན་པོའི་རྒྱན་ཆ།
དེ་ཡང་ཁ་ལས་ཇི་ལྟར་སྨྲས་ཀྱང་ཡི་མུག་པ་དང་སྐྱོ་བ་
སྐྱེ་དགོས་པ་ནི་རང་རེ་རྣམས་མཐུན་སྒྲིལ་དམ་ཟབ་མེད་
པ་དང་བློ་རྒྱ་ཆེར་མ་བསྐྱེད་པ་འདི་ཉམས་རྒུད་ཀྱི་རྒྱུ་རུ་ངེས།
ད་དུང་གསར་ཞེན་གཡམ་རྒྱུགས་ཀྱི་མགོ་བོ་ཡང་ཞིང་བག་
འཁུམ་དང་གཡེང་བ་འདིས་ཕྱིར་འཐེན་བྱས་ནས་གོམ་ཁ་
སྐྱོད་མ་ཐུབ་པར་ལུས། སྔོན་བྱོན་ཆོས་རྒྱལ་དང་ལོ་པན་
རྣམས་ཀྱིས་ལུས་དང་སྲོག་ལ་མ་ལྟས་པའི་སྒོ་ནས་ཤེས་རིག་
དང་ནོར་རྫས་རྣམས། རྒྱ་དཀར་ནག ལི་བར་ཡུལ་ཀུན་
ལས་ནང་འདྲེན་བྱས་ནས་བོད་འབངས་སྤྱིའི་བགོ་སྐལ་དུ་
བཞག་པ་ནི་ཟོལ་བསྟོད་ཙམ་མི་དགོས་པ་ལོ་རྒྱུས་ཀྱི་དེབ་
ཐེར་དང་དཔའ་རྟགས་ཀྱི་རྡོ་རིང་བཅས་ལས་གསལ། དེ་
རྗེས་སློབ་དཔོན་པདྨས་བོད་སྡུག་པའི་དུས་ལ་བབས་པ་
ཡིན་གསུངས་པའི་ལུང་ཐོག་ཏུ་ཁེལ་ཏེ། བློན་ངན་མ་རུང་
ཁོང་བཅུག་པ་འགས་བོད་རྒྱལ་ཁྲི་རལ་པ་ཞེས་པ་སྟོབས་
9 1



འབྱོར་ཆེ་ཞིང་འབངས་ལ་བརྩེ་ཆེན་གྱིས་བསྐྱོང་བའི་རྒྱལ་
པོ་དེ་ཉིད་མདང་གི་རྨི་ལམ་བཞིན་དུ་བྱས། དེ་རྗེས་ལྷ་སྲས་
དར་མ་འུ་དུམ་བཙན་རྒྱལ་སར་བཀོད། འོན་ཀྱང་དེས་
ནི་བོད་བྱིངས་ཀྱི་བློ་ལ་མི་མཚམས་པའི་བྱ་སྤྱོད་ཀྱི་ངང་དུ་
ལོ་འགའ་འདས། དེ་རྗེས་ལྷ་ལུང་དཔལ་རྡོར་གྱིས་བོད་
སྤྱིའི་དོན་སེམས་ལ་བཞག་ནས་མདའ་མོ་གཅིག་གིས་རྒྱལ་
པོ་དེ་ཉིད་ལྔ་ལམ་དུ་བཏང་། དེ་རྗེས་རྒྱལ་པོ་དེའི་སྲས་
གྲུང་པོ་འོད་སྲུང་ཁྲི་ལ་བཀོད་ཀྱང་གཡོ་ཅན་བཙུན་མོ་རྒན་
པའི་གཡོ་ཡིས་རྒྱལ་བུ་བརྫུན་མ་ཡུམ་བསྟན་བསྟན་པས་
ཕུང་ཁྲོལ་གྱི་གཞི་རུ་གྱུར་ཏེ་བོད་སོན་མའི་ཕོན་པོ་འཐོར་
བ་བཞིན་དུ་གྱུར། དེ་རྗེས་བོད་ཀྱི་ཆབ་སྲིད་ཕ་མེད་ཀྱི་
ད་ཕྲུག་དེ་ཉིད་ཁྲིལ་མེད་ཧོར་ཀྱི་བྲན་དུ་བསྐོར་བ་དང་།
གཡོ་ཅན་མགོ་སེར་གྱིས་བཅར་བརྡུང་བཏང་བ་དང་།
གྲུབ་མཐའི་ཁ་འཛིན་ཅན་གྱི་བོད་ཀྱི་བླ་དཔོན་ཚོས་ཤ་འཐེན་
སྤག་འཐེན་བྱས་པའི་མཐར་ཧམ་ཆེན་ཙི་ནས་ཁོའི་བུ་ཕྲུག་
ཡིན་ཁུལ་གྱི་བདག་བཟུང་བྱེད་བཞིན་གནས། ཡང་དེང་
9 2



དུས་གངས་ཕྲུག་པ་བོད་ཀྱི་འདས་དོན་ལ་གླེང་བ་འགས་
བོད་ཚུག་ཐུབ་མེད་པ་ཉམས་རྒུད་འགྱུར་བའི་གཞི་དཔལ་
རྡོར་ལ་ཐུག་ཡོད་ཟེར། དེས་བོད་རྒྱལ་དར་མ་མ་བགྲངས་
པ་ཡིན་ན་རྒྱལ་པོ་དེས་བོད་ཀྱི་ཆབ་སྲིད་བཅོས་བསྒྱུར་གཏོང་
ནས་བོད་སིལ་བུར་མི་འཐོར་བ་དང་ཚུགས་ཐུབ་ཀྱི་རང་
བཞིན་དུ་གནས་པ། ཆབ་དཔལ་གང་ལ་ཡང་གོ་འཕེལ་
བྱེད་ངེས་རེད་ཟེར། ཡ་འོ་ན་དེ་ལྟར་བཟང་སྤྱོད་ཡོང་བའི་
རྒྱུ་མཚན་ངོ་མ་དེ་ཇི་ལྟར་བརྗོད་རྒྱུ་ཡོད་དྲིས་པས། ཁོང་
ཚོས་བཤད་པ། དེ་བོད་སྤྱི་མཐུན་གྱི་རྒྱལ་པོ་ཡིན་པ་དང་།
མ་ཚད་ཁོང་གི་བྱ་སྤྱོད་ལ་དཔག་ན་ཤེས་ཏེ། དེ་སྐབས་བོད་
རྣམས་ཕལ་ཆེར་ནུས་ཤུགས་ཡོད་དགུ་ཆོས་ཕྱོགས་ལ་གཏོང་
བ་ལས་བོད་ཀྱི་སྲིད་ཕྱོགས་ལ་ལྟ་རྟོག་དང་ནུས་པ་འདོན་
མཁན་མེད་པས་རྒྱལ་པོ་དེས་བོད་ཀྱི་སྲིད་ལ་བསམ་པར་
བྱས་ཏེ་ཆོས་ཕྱོགས་ལ་དམ་འཛིན་བྱེད་པ་ཡིན་ངེས་རེད་
ཟེར། ཡང་འགའ་ཞིག་གིས་སྔ་མའི་བཤད་སྟངས་དེ་དག་
ལ་མི་ཐད་ཚུལ་བརྗོད་པ། ཆོས་རྒྱལ་སྔ་མ་རྣམས་ཀྱིས་ལུས་
9 3



སྲོག་གང་གི་ངལ་བ་ལ་མ་འཛིམ་པར་ཆོས་དང་ནོར་གྱི་བང་
མཛོད་བཀང་བ་དེ་ཉིད་མེད་པར་བྱེད་པའི་སྦྱོར་བ་ལ་དཔག་
ན། སྔར་མེད་ཀྱི་ཆབ་དཔལ་གསར་པ་ནང་འདྲེན་བྱེད་
པ་ལྟ་ཅི། ལྷ་ལུང་དཔལ་ཀྱི་རྡོ་རྗེས་བཟོད་དཀའ་སྙིང་རྗེའི་
སྟོབས་ཀྱིས་རང་དོན་ཙམ་མིན་པ་བོད་འབངས་སྤྱིའི་དོན་
དུ་རྒྱལ་པོ་ཉེས་ཅན་དེ་ཉག་འཕྲན་གྱིས་ལྔ་ལམ་དུ་བཏང༌
བ་མིན་ན་དེང་དུས་རྒྱལ་ཕྱི་ནང་ཀུན་ལ་ངོམ་རིན་ཡོད་ཅིང་
འཛམ་གླིང་ལོ་རྒྱུས་ཀྱི་བང་མཛོད་དུ་གཟི་དཔལ་འཕྲོ་བའི་
སྐུ་རྟེན་ཇོ་བོ་ཤཱཀྱ་མུ་ནེ་སོགས་དང་། གསུང་རྟེན་བཀའ་
བསྟན་གསེར་རིའི་ལྟོས་མཉམ། ཐུགས་རྟེན་ལྷ་ལྡན་གཙུག་
ལག་ཁང་སོགས་དམིགས་མེད་འབྱུང་བཞིའི་ཀློང་དུ་བསྟེམས་
པ་གདོང་མི་ཟ་བས་སོ་ཟེར། དེ་ལ་བདག་གིས་གཟུ་བོའི་
བློས་དཔྱད་ན། དེ་ཡང་ལྷ་སྲས་དར་མར་བོད་རྒྱལ་པོ་སྔ་
མ་རྣམས་ཀྱི་བྱ་སྤྱོད་དང་མ་འདྲ་བ་ཙམ་གྱིས་བོད་ཕུང་པར་
འགྱུར་བའི་རྒྱུ་མཚན་ཡང་དག་ཞིག་བདག་གི་ས་སྨྲ་མི་ཐུབ་
སྟེ། བདག་ལ་མངོན་ཤེས་མེད་པས་སོ། །ཡང་བོད་ལ་
9
4



སྔར་མེད་ཀྱི་ལེགས་ལམ་འཛུག་པའི་རྒྱུ་མཚན་ཡང་དག་
ཞིག་བདག་གིས་བརྗོད་མི་ཐུབ་སྟེ། རྒྱལ་པོ་ཁོང་གིས་ལོ་
ཤས་སྲིད་སྐྱོང་བའི་སྐབས་སྔར་མེད་ཀྱི་བྱ་བ་ལེགས་པ་བསྐྲུན་
དགོས་པའི་བཀའ་སྒྲགས་ཚུལ་མི་སྣང་ལ། བོད་མི་དམངས་
ཀྱི་བློར་མི་འབབ་པའི་བྱ་སྤྱོད་ཀྱང་མང་བས་སོ། །དོན་ལ་
ཕྱོགས་གཉིས་ཆར་གྱི་བརྗོད་པ་རང་དབང་ཙམ་དུ་གྲུབ་
པའོ། །དོན་ངོ་མ་སྐྱོན་ཀྱི་ཕུང་པོ་ནི་བདག་གིས་གོང་དུ་
བརྗོད་པ་རང་རེ་རྣམས་མཐུན་སྒྲིལ་དམ་ཟབ་མེད་པ་བཤད་
པ་དེ་རང་ཡིན་ཏེ། རང་རེ་རྣམས་ཐོག་མཐའ་བར་གསུམ་
དུ་སྐྱོན་དེས་ཕུང་བས་སོ། །དཔེར་མཚོན་ཙམ་བརྗོད་ན།
དང་པོར་ཕུགས་བསམ་གྱིས་སྟོང་བའི་བློན་ངན་དེས་རྒྱལ་
པོ་ཁྲི་རལ་པ་བཀྲོངས། དེ་རྗེས་དཔར་རྡོར་གྱིས་རྒྱལ་པོ་
འུ་དུམ་བཙན་བཀྲོངས་པའི་བྱ་བ་བཅས་མ་འོས་པ་དང་
མ་རུང་བ་ཡིན་ཏེ། བཟང་ངན་གང་ཡིན་ཀྱང་རྒྱལ་ཁབ་དེའི་
རྒྱལ་པོ་ཡིན་པས་རྒྱལ་པོའི་བཀའ་ལ་ཉན་པ་ཡ་རབས་དང་
སྲོལ་བཟང་གི་ལུགས་ཡིན་པ་ལས་བཟློག་པའི་བྱ་བ་ཡིན་
9 5



པས་སོ། །བར་དུ་ས་ཕག་རིན་གསུམ་གྱི་འཁྲུག་རྩོད་ཀྱི་ནང་
རྨེ། ཐ་མར་ཕུགས་བསམ་དང་བོད་ལ་བཀའ་དྲིན་ཟླ་མེད་
པའི་མཁས་མཛངས་ལྡན་པ་སྡེ་སྲིད་སངས་རྒྱས་དེ་ཉིད་
ནང་འཁྲུགས་ཀྱི་སྒོ་ནས་དམིགས་མེད་དུ་བཏང་། དེ་རྗེས་
ཕུགས་བསམ་གྱི་བློ་ཁབ་རྩེ་ཙམ་མེད་པའི་བོད་མི་འགས་
སོག་པོའི་དམག་སྣ་དྲངས་ཏེ་ལྷ་བཟང་སོགས་བོད་ཀྱི་མི་
བཟང་དགུ་མང་པོ་ལྔ་པའི་ལམ་དུ་བཏང་བ་བཅས་ཀྱིས་
ཤེས་སོ། །སླད་ཕྱིན་བོད་ཀྱི་སྤྱི་ཆུས་ལ་སེམས་མཁན་ཚོས་
བྱ་བ་ཀུན་གྱི་ཐོག་མར་མཐུན་སྒྲིལ་འདི་སྲོག་ཏུ་བཟུང་བ་
མི་བརྗེད་པར་ཞུ་ཞུ་ཞེས་བདག་གིས་བོད་སྤྱི་ཡི་དོན་ལ་
དམིགས་ནས་ཐལ་མོ་སྦྱར་བར་བྱའོ། །ཡང་དེང་དུས་བོད་
པ་རྣམས་ཀྱི་གནས་ཚུལ་ནི། ཆོལ་ཁ་གསུམ་ལས་ཨ་མདོའི་
ཕྱོགས་ནི་མི་རིགས་ཀྱི་ལ་རྒྱ་དང་རིག་གནས་ཆེ་ཡང་རྒན་
གཞོན་ཀུན་གྱིས་ཆ་ལུགས་དང་སྐད་རིགས་ནི་འཆར་འཆོར་
དུ་གནས་པས་རྒྱ་སྐད་གཙང་མ་ཞིག་དང་བོད་སྐད་གཙང་
མ་ཞིག་ཤིན་ཏུ་ཉུང་སྟེ། འགོར་རྒྱ་སྐད་ལ་འཇུག་བོད་སྐད་
96



ཡིན་པ། དཔེར་ན། མོ་ཐོ་ཅན་དེ་ག་གི་འགྲོ ཆིས་ཁྲེའི་
ནང་དུ་འགྲོ་དགོས། ཏན་ཁྲང་གི་ཏན་མེད་གི་སོགས་དང༌།
འགོར་བོད་སྐད་ཡིན་ལ་འཇུག་རྒྱ་སྐད་ཅན། ངས་ཁི་ལོ་
ཉོ་དགོས། ང་ཧྥ་པན་མན་ཟ་འདོད་ཆེ་པོ་ཡོད། ང་ཚོ་ཏན་
ཧྲི་ལྟ་བར་འགྲོ ངའི་ཕྲ་པིས་ག་ན་འགི། ཁྱོད་ལ་ལུས་ཡན་
ཅིས་ཨེ་ཡོད། དེ་རིང་ཤང་ལ་ཁེ་ཧྲིས་རེད། ལྟ་བུའོ།།
ཆ་ལུགས་ཀྱང་ཡ་མ་ཟུང་སྟོད་ལ་བོད་གོས་གྱོན་ཀྱང་སྨད་
ལ་རྒྱ་ལུགས་ཅན། སྟོད་སྨད་གཉིས་ཀར་རྒྱ་ལུགས་ཅན་
ལས་བོད་ལུགས་ཅན་ཉུང་བ་མངོན་སུམ་གྱིས་གྲུབ། དེ་
བཞིན་ཁམས་ཕྱོགས་ནི་ཤེས་རིགས་དང་ལ་རྒྱ་ཞན་པ།
ཆ་ལུགས་དང་སྐད་རིགས་ཀྱང་ཡ་མ་ཟུང་དུ་གནས། མ་
ཟད་རྐུ་ཞག་གཡོ་གསུམ་གྱིས་ལུགས་ངན་ཆེར་དར་ནས་
བོད་ཁམས་སྤྱི་ལ་ཕུང་ཁྲོལ་བཟོ་བཞིན་པ་དང་མ་ཟད་མི་
རིགས་གཞན་ལ་ཡང་མི་བདེ་བ་བཟོ་བས། ནུས་མཐུ་ཅན་
གྱི་དགོན་གནས་དང་ཁྲིམས་ལུགས་ཅན་གྱི་རྒྱལ་ཁབ་ཡོད་
ན་གཏན་འགོག་བྱེད་ས་མ་ནོར་བ་འདི་རྣམས་ཡིན་པ་ལས་
9 7



གཞན་པ་མ་དམིགས་སོ། །གཞན་ཡང་དབུས་གཙང་ཕྱོགས་
ནི་རིགས་གནས་མི་དམན་ཀྱང་མི་རིགས་ལ་རྒྱ་ནི་འབྲིང་
ཙམ་ལས་མེད། ཆ་ལུགས་ཀྱང་ཡ་མ་ཟུང་དུ་གྱུར། སྐད་
ནི་རྒྱ་དབྱིན་སྐད་ཇི་བཞིན་ཤེས་ཀྱང་རང་སྐད་གཙང་མ་
ལས་མི་སྨྲ་བས་འདི་ལ་ཡར་ལྟས་བྱེད་པའི་གནས་སུ་སྣང་།
དེ་མིན་རྒྱ་བོད་སྐད་སྲ་བསེས་དེ་རྒྱ་བོད་སུ་ཞིག་གིས་གོ།
རྒྱ་ལ་རྒྱ་སྐད་གཙང་མ་དང་བོད་ལ་བོད་སྐད་གཙང་མ་གོ་
བདེ་ལ་གཟི་བརྗིད་ཆེ་བ་མ་ཡིན་ནམ། ང་རང་གི་འཁྲུལ་
རྟོག་མིན་ན་སྐད་རིགས་འདྲ་མིན་བསེ་ནས་སྨྲ་བ་དང་ཆ་
ལུགས་སྣ་ཚོགས་བསྒྱུར་ནས་འདུག་པ་འདི་རང་རིག་གཙང་
མ་འཇོམས་པའི་བཤད་མ་དང་། ཟས་རིགས་སྣ་ཚོགས་
སྤྱོད་པ་འདི་ནི་རང་ལུས་གཙང་མར་ནད་ཀྱི་ཕུང་པོ་བཟོ་
བའི་རྒྱུ་ལས་མ་འདས་པས་ཕུགས་བསམ་དང་སྤྱོད་ཤེས་
ལྡན་པ་ཚོས་བག་ཟོན་དང་དྲན་ཤེས་རྟེན་པར་གལ་ཆེ་སྙམ་
མོ། །ཡང་མི་རིགས་གཞན་གྱིས་མཐོང་བ་དང་ཐོས་ན་ངོ་
ཚ་དགོས་པ་གཅིག་ཡོད། དཔེར་ན་དེང་དུས་ཀྱི་བོད་པའི་
9 8



ཕ་མ་འགའ་ཞིག་གིས་རང་གི་ཕྲུ་གུ་ལ་རྒྱ་སྐད་དང་རྒྱ་ལུགས་
ཁོ་ན་བྱེད་དུ་བཅུག ཕྲུ་གུ་དེས་ཀྱང་ཅ་ལག་ལ་རྒྱ་མིང་དང་
སྐད་ལ་རྒྱ་སྐད་མ་ཤེས་ན་རྗེས་ལུས་དང་ཐབས་མེད་ཡིན་
པར་འདོད། དོན་དུ་མི་དེ་དག་གིས་བོད་ཀྱི་རིག་གནས་
ཀྱི་རིན་ཐང་མ་ཤེས་པས་རང་རེས་མཐོང་ན་སྙིང་རྗེ་བའི་
གནས་དང་གཞན་མི་རིགས་ཀྱིས་མཐོང་ན་ངོ་ཚའི་བྱ་བ་
ཡིན། མིག་རྒྱང་རིང་ཙམ་ལ་ལྟོས་དང་གཞན་མི་རིགས་
སུ་འདྲ་ཡིན་ཀྱང་རང་གི་རིག་གཞུང་ལེགས་པར་སྦྱངས་
ནས་སྐད་དང་མིང་བརྡ་ཀུན་རང་སྐད་སྟེང་དུ་བཀོར་ཐུབ་
ཐབས་བྱེད། དེ་བཞིན་རང་གི་རིག་གནས་སྦྱངས་ཟིན་
པའི་སྟེང་མི་རིགས་གཞན་གྱི་སྐད་ཡིག་སྦྱངས་ཏེ་ལེགས་
ཆ་ཀུན་རང་སྐད་སྟེང་དུ་བསྒྱུར་བར་བྱེད་ཚུལ་ལ་ལྟོས་ཤིག
གལ་ཏེ་བོད་རང་གི་རིག་གནས་ལ་རིན་ཐང་མེད་པ་ཡིན་
ན་ཁྱེད་ཚོ་ཁག་མེད་ཀྱང་དེ་ལྟར་མིན་པ་བོད་ཀྱི་བཅུ་ཕྲག་
རིག་གནས་ཀྱི་རིན་ཐང་ནི་འཛམ་གླིང་རིག་གནས་ཀུན་
གྱི་སྙིང་པོ་དང་ཕུལ་བྱུང་། རྩེ་མོ་ཡིན་པ་རང་མི་རིགས་ཀྱིས་
99



བཤད་པ་ཙམ་མིན་པ་འཛམ་གླིང་མི་མང་ཙམ་གྱིས་བོད་
ཀྱི་རིག་གཞུང་ལ་སྒོ་ཁྱིས་ཟན་ལ་རེ་བའི་དཔེ་བཞིན་ཐོབ་
འདོད་བྱེད་པ་ལ་ལྟོས་ཤིག དཔེར་ན་ཚན་རིག་མཁས་
པ་འགས་བོད་ལ་ཆེས་ཕུལ་དུ་བྱུང་བའི་ས་ཡན་སི ༦.science)
ཞིག་འདུག་ཟེར་བས་ཤེས་སོ། །དེ་ལ་ས་ཡན་སི་ཟེར་བ་
ནི་རིགས་པའི་གཞུང་ངམ་ཚན་རིག་གི་དོན་ཡིན་ནོ། །།
ཞེས་པ་འདི་ཡང་ཁམས་སྟོད་ནང་ཆེན་བླ་ཁྱབ་དགོན་ལྔ་རིག་
འཕེལ་རྒྱས་གླིང་དུ་སྤྱི་ལོ་༢༠༠༧ལོའི་བོད་༥ཚེས་༧ཉིན་བྱེད་དབང་
པོ་སླར་ལྷོ་ཕྱོགས་སུ་བགྲོད་པའི་ཉིན་དང་པོ་ལ་སྐལ་བཟང་དོན་གྲུབ་
ཏུ་འབོད་པས་བྲིས་པའོ། །
༄༅། །སྐྱོ་གླུ་འོ་དོད་དྲུག་ལྡན།
མཐོན་པོའི་གསེར་ཁྲིར་འགྱིང་བའི་དེང་དུས་ཀྱི་བླ་སྤྲུལ། །
དད་ལྡན་མི་དམངས་རྒྱུ་ནོར་ཧབ་ཐོབ་ཏུ་བྱེད་ནས། །
སྲས་དང་ཆུང་མའི་གོས་རྒྱན་བསྐྲུན་བྱེད་དུ་བྱེད་ན། །
10 0



བར་དོའི་འགྲོ་བའི་འདྲེན་མཆོག་སྐྱབས་གནས་དེ་སུ་བྱེད།།
སྟོན་པའི་ཆོས་གོས་ཀླུབས་པའི་དེང་དུས་ཀྱི་གྲྭ་བཙུན། །
སངས་རྒྱས་བསྟན་ལ་ཐོས་བསམ་སྒོམ་པ་དེ་བྲལ་ནས། །
ཉིན་མཚན་བར་མེད་རྣམ་གཡེང་ལེ་ལོའི་རྗེས་འགྲོ་ན། །
སྲིད་འདིར་སངས་རྒྱས་བསྟན་པ་འཛིན་མཁན་དེ་སུ་བྱེད། །
ཤ་རུས་བོད་ལས་ཆད་པའི་ཕ་ལོ་དང་མ་ལོ། ། །
གཞན་ལ་ཕན་པའི་ལྷག་བསམ་ཏིལ་འབྲུ་ཙམ་མེད་པར། ། །
རྩྭ་ས་རྩོད་ནས་ནང་རྨེ་བར་མེད་དུ་བྱེད་ན། །
དྲང་བདེན་ཡ་རབས་བོད་པའི་ལུགས་སྲོལ་དེ་སུས་འཛིན།།
ན་ཚོད་དར་ལ་བབ་པའི་བོད་རིགས་ཀྱི་ཕོ་གཞོན། །
ཤྭ་བག་ཆང་དང་དུད་པས་མི་ཚེ་དེ་བསྐྱལ་ནས། །
གནའ་དེང་རིག་བའི་གཞུང་ལ་མཁྱེན་པ་དེ་མེད་ན། །
མ་འོང་གངས་ལྗོངས་རིག་གནས་བདག་པོ་དེ་སུ་བྱེད། །
10 1



མཛེས་པའི་ལང་འཚོས་ཕྱུག་པའི་བོད་རིགས་ཀྱི་བུ་མོ། །
མཛངས་མའི་ཡོན་ཏན་བརྒྱད་དེ་རྒྱང་རིང་དུ་དོར་ནས། །
ཕྱི་མིའི་འཕྱོན་མའི་ལད་ཟློས་ཡང་ཡང་དུ་བྱེད་ན། །
ཁ་བའི་ལྗོངས་ཀྱི་འཛངས་མའི་མཚན་གཞི་དེ་སུ་བྱེད། །
གུང་ཕྲན་ཁ་ནས་སྒྲོགས་པའི་དེང་དུས་ཀྱི་ལས་བྱེད། །
གཞན་ཕན་ཏང་གི་གཞི་རྩ་སྣང་མེད་དུ་བོར་ནས། །
དགེར་ཟ་དགེར་དོན་ལྟག་སྒོ་བར་མེད་དུ་བྱེད་ན། །
དྲང་བདེན་ལུགས་འཛིན་དམངས་ཀྱི་འགོ་ཁྲིད་དེ་སུ་བྱེད། །
མི་བུ་རང་རང་སོ་སོའི་འདོད་དོན་ལ་བརྟེན་ནས། །
ཁྲིམས་དང་མ་འགལ་བྱ་ལས་བཙན་དགག་དེ་བྱེད་ན། །
དེང་དུས་དུས་རབས་གསར་པའི་ཡར་རྒྱས་ཀྱི་མཚན་རྟགས། །
འགྲོ་བ་མི་ཡི་ཐོབ་ཐང་མཚན་ཉིད་དེ་ལྡན་ནམ། །
འདོར་ན་འདི་ནས་བརྗོད་པའི་ངན་པ་ཡི་ལས་ཀུན། །
1_0 2



སྤངས་ནས་བཟང་པོའི་ལས་ལ་མ་ཞུགས་ན། །
ཁ་གཡང་འདྲ་མིན་བརྗོད་པ་མཛེས་ན་ཡང་། །
མོ་གཤམ་བུ་མོའི་སྐྱེ་གཟུགས་བརྗོད་དང་མཚུངས། །
ཅེས་པ་འདི་ནི་དེང་དུས་ཀྱི་བྱ་སྤྱོད་ལ་སྐྱོ་བའི་ཤུགས་ཀྱིས་ཉམས་ཆུང་པ་
སྐལ་བཟང་དོན་མིང་དེས་བྲིས་སོ། །
༄༅། །རྒྱལ་རབས་ཉུང་བསྡུས་དངུལ་གྱི་མེ་ལོང་།
དེ་ཡང་པུར་རྒྱལ་བོད་ཅེས་བྱ་བ་འདི་ནི་ལོ་ངོ་ཁྲི་ཕྲག་
དུ་མའི་ཡར་སྔོན་ནས་གནས་ཡོད་པ་དངོས་སྟོབས་རིགས་
པས་བསྒྲུབ་ཏུ་ཡོད་ཅིང་། འོན་ཀྱང་ལོ་ངོ་སྟོང་ཕྲག་དུ་མའི་
ལོ་རྒྱུས་ལྡན་པ་ཡིན་ཏེ། བོད་མགོ་ནག་གི་སྤྱི་རྗེ་རྒྱལ་པོ་
གཉའ་ཁྲི་བཙན་པོ་ཞེས་པ་བྱུང་བ་དེ། ལ་ལས་ལྷ་ནས་བབས་
པ་དང་ལ་ལས་རྒྱ་གར་གྱི་མི་ཡིན་པ་བཤད་ཀྱང་དོན་ལ་བོད་
མིའི་རྣམ་དཔྱོད་ཀྱི་རྩལ་ལས་བྱུང་བའི་སྤྱི་ཁྱབ་ཀྱི་རྗེ་བོ་གསར་
དུ་བསྐྲུན་པའོ། །དེའི་སྐབས་རིག་གནས་ཀྱང་ནང་འདྲེན་
10 3



-
བྱས་པ་ཡིན་ཏེ། ཡི་གེ་ལ་ཞང་ཞུང་གི་དམར་ཡིག་ཅེས་
པ་སྤྱོད་པ་དང༌། ཆོས་ལ་བོན་དང༌། རྒྱལ་སྲིད་ལ་སྒྲུང་
དང་ལྡེའུ་བཅས་ཀྱིས་སྐྱོང་། དེ་རྗེས་གནམ་ལ་ཁྲི་བདུན།
ས་ལ་ལེགས་དྲུག བར་གྱི་སྡེ་གཉིས། ཚིག་ལ་བཙན་ལྔ་
སོགས་བྱུང་བའི་ནང་ནས་རྒྱལ་རབས་ཉེར་ལྔ་པ་ཐོ་རི་གཉན་
བཙན་གྱི་སྐབས་དམ་པའི་ཆོས་ཀྱི་སྐུ་གསུང་ཐུགས་ཀྱི་རྟེན་
རྙེད་པས་དམ་པའི་ཆོས་ཀྱི་དབུ་བརྙེས། དེ་རྗེས་རྒྱལ་རབས་
སོ་གཉིས་པ་སྲོང་བཙན་སྒམ་པོ་ཞེས་པ་འཕགས་པ་སྤྱན་
རས་གཟིགས་བོད་དབུ་ནག་གི་རྒྱལ་པོ་བསམ་བཞིན་དུ་
བྱོན་པ་དེས་བོད་ཡིག་གསར་བཟོ་བྱེད་པར་བློན་པོ་ཐོན་
མི་རྒྱ་གར་དུ་བསྔགས། བློན་པོའི་རྣམ་དཔྱོད་ལས་འཁྲུངས་
པའི་འཛམ་གླིང་ཡི་གེའི་ཡང་རྩེ་བོད་ཡིག་འདི་གཏན་ལ་
ཕབ། རྒྱལ་པོ་གང་གིས་རྒྱ་བར་མི་རིགས་གྲོགས་སུ་བཀུགས།
རྒྱ་བར་ནོར་རྫས་ནང་འདྲེན་བྱས། སྤྲུལ་པའི་དམག་གིས་
མཐའ་ཡི་རྒྱལ་ཁབ་ལ་དཔའ་རྩལ་ངོམ། བོད་ལ་ལྷ་ཆོས་
དགེ་བ་བཅུ་དང་མི་ཆོས་གཙང་མ་བཅུ་དྲུག་གི་ཁྲིམས་བཞག
1
0 4



དམ་པའི་ཆོས་ཀྱི་སྲོལ་གཏོད་དེ་འཕྲུལ་གྱི་གཙུག་ལག་ཁང་
གསར་དུ་བཞེངས། དེ་རྗེས་རྒྱལ་རབས་སོ་བདུན་པ་ཁྲི་
སྲོང་ལྡེའུ་བཙན་ཞེས་བྱ་བ་བྲག་དམར་འོམ་བུ་ཚལ་དུ་སྐུ་
གཏམས། ཁོང་ཉིད་ནི་བོད་རྒྱལ་གཞན་ལས་ཆེས་བཀའ་
དྲིན་བགྲུན་དུ་མེད་པ་ཞིག་སྟེ། ཁོང་ཉིད་བོད་ཀྱི་རྒྱལ་པོ་
ཡིན་ཀྱང་བོད་རྒྱ་ཆེའི་མི་དམངས་ཀྱི་དོན་དུ་ཉིན་གྱི་མི་དང༌
མཚན་གྱི་ཁྱི་ཡི་དཔེ་བཞིན་དུ་ལུས་སེམས་ལ་དཀའ་བ་རི་
ལས་ལྕི་བ་ཁུར་ཏེ་སྲིད་ན་ཆེས་འཕྲད་པར་དཀའ་བའི་དམ་
ཆོས་དེ་འཕགས་ཡུལ་ནས་ནང་འདྲེན་ཆེད་དུ་མཁན་སློབ་
གཉིས་གདན་དྲངས་ཤིང་བསམ་ཡས་མི་འགྱུར་ལྷུན་གྱིས་
གྲུབ་པའི་གཙུག་ལག་ཁང་བཞེངས། ལོ་པཎ་བརྒྱ་ཕྲག་སྤྱན་
དྲངས་ནས་བཀའ་བསྟན་འགྱུར་རོ་ཅོག་བསྒྱུར་ཞུས་མཛད།
བོན་གྱི་ཆོས་ལས་འཚེ་བ་ཆོས་སུ་སྨྲ་བའི་རྒྱུན་བཅད་ནས་
རྒྱལ་བསྟན་དཀར་འཇམ་ཡུག་གཅིག་ཏུ་བྱས། མ་ཚད་
མཐའ་ཡི་རྒྱལ་ཁབ་རྣམས་མངའ་དབང་བསྒྱུར་ཏེ། རྒྱ་
དཀར་ནག་གི་ས་མཚམས་སུ་ས་རྟགས་རྡོ་རིང་བསླངས། །
10 5



དེ་སྐབས་བོད་རྣམས་ཆབ་དཔལ་རིགས་གསུམ་གྱི་མངའ་
ཐང་བླ་ན་འཕགས། དེ་རྗེས་མུ་ནེ་བཙན་པོས་དབུལ་ཕྱུག་
ལན་གསུམ་མཉམ་པར་བྱས་ནས་དམངས་ཕན་རིང་ལུགས་
བསྐྱངས། དེ་རྗེས་རྒྱལ་པོ་ཁྲི་རལ་པས་བོད་ཡིག་དང་བཀའ་
བསྟན་དག་སྐད་གསལ་བཅད་ཀྱི་བྱ་བ་མཛད་ནས། བོད་
ཀྱི་སྐད་ཡིག་གཅིག་གྱུར་གྱི་ཐབས་ལ་འབད། རྒྱལ་བའི་
བསྟན་ལ་བླ་ལྷག་གི་གོང་འཕེལ་དང་གུས་བཀུར་མཛད།
བསྟན་པ་འཛིན་པའི་དགེ་འདུན་རྣམས་ཀྱང་གཙུག་ཏུ་
བཀུར། དེ་རྗེས་བོད་འབངས་རྣམས་ལས་ངན་མཚོ་ཆེན་
རྡོལ་བའི་དུས་ལ་སླེབ་སྟེ་ལོག་སྲེད་ཅན་གྱི་སྡིག་བློན་འགས་
རྒྱལ་པོ་འདི་ཉིད་དམིགས་མེད་དུ་བཏང་། དེ་རྗེས་དབོན་
སྲས་དར་མ་བཙན་རྒྱལ་སར་བཀོད། ཁོང་གིས་རྒྱལ་པོ་
སྔ་མ་རྣམས་ཀྱི་ལུགས་རྒྱུན་བསྐྱང་རྒྱུ་ལས་ལོག་སྟེ་བོད་སྤྱི་
འབངས་ཀྱི་བློར་མི་མཚམས་པའི་བྱ་སྤྱོད་བསམ་པའི་དཔལ་
ཡོན་དམ་པའི་ཆོས་འདི་ཉིད་རྩ་གཏོར་དུ་གཏོང་བའི་ལས་
ལ་ཞུགས། དེས་ན་རྒྱལ་པོ་ཁྲི་རལ་པ་དཀྲོངས་ཕྱིས་བོད་
1
0
6



ལ་ཆབ་དཔལ་རིག་གསར་སྐྲུན་དང་ནང་འདྲེན་མེད་པ་
མ་ཟད་ཉམས་རྒུད་ཀྱི་འགོས་གཙུགས་པ་རེད། དེའི་ཕྱིར་
དམ་ཆོས་ཀྱི་རིན་ཐང་ཤེས་པའི་ལྷ་ལུང་དཔལ་རྡོར་གྱིས་
དམུ་རྒོད་ཀྱི་རྒྱལ་པོ་འདི་ལྔ་ལམ་དུ་བཏང་། དེ་རྗེས་དར་
མའི་སྲས་གྲུང་པོ་འོད་སྲུང་ཡོད་ཀྱང་བཙུན་མོ་ཆེའི་གཡོ་
སྒྱུས་ཡུམ་བསྟན་བསྟན་པའི་དབང་གིས་རྒྱལ་རྒྱུད་བརྫུན་
མ་འདི་ཉིད་ཁྲི་ལ་བཞག་དགོས་བྱུང་། དེ་ལ་བོད་འབངས་
སྤྱི་ཡིས་རྒྱལ་པོ་རུ་མ་བཀུར་བ་དང་སྡིག་བློན་ཁས་བཙན་
པའི་དབང་བཅས་ཀྱིས་བོད་འདི་སོན་མའི་ཕོན་ཐག་ཆད་
པ་བཞིན་དུ་སྣ་ཚོགས་སུ་འཐོར། དེ་རྗེས་སྡེ་ཤོག་རེ་ལ་
དཔོན་ཕྲན་རེ། ལུང་ཆུང་རེ་ལ་ཚོ་རྒན་རེ། རི་འབུར་
རེ་ལ་རྫོང་ཆུང་རེ། སྡེ་ལ་སྤྱི་དཔོན་མེད། སྤྱི་དཔོན་གྱི་
ཁྲིམས་མེད། ཚོ་ཆེན་གྱིས་ཚོ་ཆུང་ཟ། ཤེད་ཡོད་ཀྱིས་ཤེད་
མེད་བཅོམ། རྫི་འུས་ཁ་ཆེམས་འཇོག ཆུ་ལེན་གྱིས་དགྲ་
ཆས་སྤྲད་དགོས་པའི་དུས་བྱུང༌། དེ་བཞིན་ཆོས་ལུགས་
དོན་དུ་ཁ་གཡར་ནས། གྲུབ་མཐའ་གསར་པ། བླ་བྲང་
1 0 7



གསར་པ། རང་རང་གི་ཆབ་སྲིད་བསྲུང་ཐབས་སུ་མི་མིན་
ལྷའི་སྤྲུལ་པ་གསར་སྐྲུན་བྱས་པ་བཅས་ནི་བོད་སྤྱི་དམས་
ཀྱི་དོན་ལྟ་ཅི། དེ་ཕྱིན་ནང་སྨེ་འཁྲུགས་རྩོད་ཀྱིས་ཁྲག་དམར་
གྱི་ཐང་། མི་རོའི་ཕང་བོང་། སྨྲེ་ངག་གི་འབྲུག་སྒྲ། དགྲ་
དམག་ནང་འདྲེན་བྱས་པ་སོགས་ནི་རང་ཁེ་གཞན་ཕམ་
དུ་རློམ་ཀྱང་དོན་ལ་རང་གཞན་གཉིས་ཕུང་གི་བྱ་བ་ཡིན་
པ་དེང་གི་གནས་ཚུལ་འདིས་གསལ་ལོ། །འོན་ཀྱང་དེང་
སྐབས་རང་རེ་རྣམས་དམངས་གཙོ་ལམ་ཆེན་ལ་ཞུགས་ནས་
ལོ་ངོ་ཞེ་བདུན་ཙམ་སོང་འདུག་ལ་འགོ་ཡོད་འཇུག་ཚང་
ཞིག་དང་མཐུན་སྒྲིལ་གྱི་དཔུང་སྡང་མཉམ་གཤིབས། ཕུགས་
ལྡན་གྱི་སྒྲུམ་གཞི་རྒྱ་ཆེ་ལ་རྩ་བ་བརྟན་པ་ཞིག མ་ཚད་དེ་
དང་ཟུང་དུ་འབྲེལ་བའི་རྩ་དོན་བཞི། ཞི་བདེ། འདྲ་མཉམ།
དམངས་གཙོ། མཐུན་སྒྲིལ་བཅས་ལས་འདྲ་མཉམ་ཟེར་
བའི་དོན་ཇི་ལྟར་ཡིན། མི་མིན་ལྷའི་སྤྲུལ་པ་འདི་རྩ་བ་འཛིན་
ན་འདྲ་མཉམ་གྱི་དོན་ང་ལ་འབྲེལ་བཤད་ཞིག་གནང་བར་
ཞུ། ཡང་གཅིག་བསམ་ན་བོད་ཁབ་བ་ཅན་གྱི་མི་རིགས་
1
0
8



འདི་ཅི་མེད་ཅང་མེད་ཞིག་མིན་པར། མགོ་ནག་སྤྱི་ཡི་རྒྱལ་
པོ་ཡོད་མྱོང་། རྒྱལ་ཁྲིམས་གསེར་གྱི་གཉའ་ཤིང་ཡོད་མྱོང་།
དམ་པའི་ཆོས་ཀྱི་ཉི་མ་ཤར་མྱོང་། ཆོས་ཁྲིམས་དར་གྱི་མདུད་
པ་ཡོད་མྱོང་། བློ་དང་ཤེས་རིག་སྒོ་ནས་ཆོས་རིག་ནོར་
གྱིས་ལྗོངས་འདིར་བསྐང་མྱོང་། མཛངས་བློན་བདུན་
གྱིས་དཔལ་འབྱོར་དང་རིག་གནས་གསར་སྐྲུན་བྱེད་མྱོང་།
ཀླ་ཀློའི་སྤྱོད་ངན་མཐའ་ལ་སྤྲོད་མྱོང་། ཁྱིམ་ཚེས་ཀྱི་རྒྱལ་
ཁབ་གྲོགས་ལ་འགུགས་མྱོང་། དཔའ་རྩལ་སྟོབས་ཀྱི་སྒོ་
ནས་དགྲ་ལ་ཡ་ལན་སྤྲོད་མྱོང་། ལོ་རྒྱུས་ཀྱི་རྡོ་རིང་གནམ་
ལ་བསླངས་མྱོང་། ཁྲིལ་དང་ངོ་ཚའི་གོས་བཟང་གྱོན་མྱོང་།
སྐད་དང་ཡི་གེ་གཅིག་གྱུར་ལ་སྤྱོད་མྱོང་། བཀའ་བསྟན་
འབྲེལ་བར་མཛད་པའི་མཁས་པ་བྱུང་མྱོང་། གྲུབ་པའི་
ས་མཐོར་གཤེགས་པའི་རྣལ་འབྱོར་བྱུང་མྱོང་། འབྱུང་
འཁྲུགས་ནད་རིགས་འཇོམས་པའི་ལྷ་རྗེ་བྱུང་མྱོང་། གླུ་
གར་བརྩེ་འཇོའི་སྒྱུ་རྩལ་ལ་མཁས་མྱོང་ཀྱང་བར་སྐབས་
ཞིག་ནས་ལོག་ཤེས་དང་ལོག་སྤྱོད་དུག་གིས་མྱོས་པའི་རྒྱལ་
1
0
9



བློན་འགའ་ར ང་ཁོ་ནའི་ཞེ་འདོད་ཀྱི་དུག་ཆུས་སྦོས་ཏེ་སུ་
མ་བརྩེན་ཡུལ་ལ་འགྲན་ནུས་པའི་རྒྱལ་ཁབ་འདི་ཉིད་ཐལ་
སྐྱ་རླུང་ལ་ཕྱར་བ་བཞིན་དུ་བྱས་ནས་དམིགས་པའི་ཡུལ་
མེད་པར་གྱུར་དོན་ནི། རྒྱལ་སྲས་ཐོགས་མེད་བཟང་པོས།
སྡུག་བསྔལ་མ་ལུས་བདག་བདེ་འདོད་ལས་འབྱུང་། །རྫོགས་
པའི་སངས་རྒྱས་གཞན་ཕན་སེམས་ལས་འཁྲུངས། །གསུངས་
པ་བཞིན་སྡུག་བསྔལ་ནི་རང་ཁོ་ནར་བདེ་འདོད་ལས་འབྱུང་
བ་དང་། བདེ་བ་ནི་གཞན་ཕན་སྟོབས་ལས་འབྱུང་བ་ལ་
གོ་ལོག་ཏུ་བསྒྲུབས་པའི་དབང་གིས་ད་སྐབས་འདི་བྱུང་
བ་ཡིན་ཀྱང་། ད་ནི་རང་རེ་ཚོས་སྔོན་སོང་བྱ་ངན་ལ་མཆིལ་
ཞགས་འཕངས་ཏེ་སྔོན་བྱུང་ལེགས་ལམ་ལ་མིག་དཔེ་ལྟ།
གསར་སྐྲུན་ཆབ་དཔལ་རིག་གསུམ་གྱི་གཞི་འདིང་། རྨེ་
འཁྲུགས་ནང་རྩོད་ཀྱི་རྒྱུན་གཅོད། མཐུན་སྒྲིལ་གྱི་དཔུང་
སྡང་གཅིག་ལ་བསྒྲིལ་ནས་དུས་རབས་གསར་པའི་ཁང་བཟང་
བསྐྲུན་དགོས་པའི་རང་འགའ་ནི་མི་རེ་རེབཞིན་གྱི་ཕྲག་
ཏུ་ཡོད་པ་ཀུན་གྱིས་ཤེས་དགོས་པར་འདུག་གོ། །
1 10



བདག་བློའི་རྣམ་དཔྱོད་ཤུགས་ཀྱིས་བཞེངས་པ་ཡི། །
ལོ་རྒྱུས་ཁུངས་ལ་བསྒྲིགས་པའི་རྡོ་རིང་འདི། །
བློ་གསར་བསིལ་ལྡན་བུ་ཡིས་ལྟ་བའི་ཡུལ། །
གངས་ཅན་ས་མཐོའི་ཕྲག་ཏུ་ལྷང་ངེར་བསླངས། །
རྔུལ་ཆུའི་དཔའ་བོ་འབོད་པས་སྤྱི་ལོ་༢༠༠༧ ཟླ ༧ ཚེས་༢༢
ལ་བྲིས།
༄༅། །ཁ་བའི་ལྗོངས་ཀྱི་གླུ་མ་ཆེན་མོ་གསེར་གྱི་ཅོ་ག་དྲུག་
འགྱུར་ལ་བསྔགས་པ་ཚངས་སྲས་རོལ་མོ། །
འཛམ་གླིང་གོ་ལ་ཟླུམ་པོའི་འཁོར་ཡུག་ཏུ། མི་རིགས་
མི་འདྲའི་གླུ་དབྱངས་སྣ་ཚོགས་དེ། སྐད་རིགས་མི་འདྲའི་
གདངས་ལ་དྲངས་པའི་སྐབས། ང་ཚོ་བོད་པའི་རྣ་བར་
ཁྱོད་ཉིད་སྙན། ཁྱོད་ཀྱི་ལང་འཚོའི་མེ་ཏོག་གཞོན་པའི་
དུས། ཀླུ་ངག་མགྲིན་དབྱངས་རོལ་མོ་འཁྲོར་བའི་ཚེ།
1 1 1



འདི་ནི་ཅོ་གའི་གདངས་ལ་འགྲན་བཟོད་པའི། གླུ་མ་ཞིག་
ཞེས་ཀུན་གྱིས་བསྔགས་བརྗོད་བྱས། དེང་དུས་ལང་འཚོའི་
འདབ་སྟོང་རྒྱས་པའི་དུས། ཁྱོད་ཀྱི་སྐུ་གཟུགས་མཉེན་ལྕགས་
འཁྲིལ་ལྡེམ་དེས། སྟག་ཤར་སྟོང་གི་སེམས་པ་འཕྲོག་པ་
དང་། སྨན་ཤར་སྟོང་གི་སེམས་པ་ཞུམས་པར་བྱས། ཁྱོད་
ཀྱི་བཞིན་རས་རབ་དཀར་ཉ་གང་དེ། རྩ་ཐང་སྟེང་དུ་པད་
དཀར་གཞོན་ནུ་དང་། གར་སྟེགས་སྟེང་དུ་ཆུ་ཤེལ་དཀྱིལ་
འཁོར་དང་། ཁྲོམ་ཚོགས་དཀྱིལ་དུ་དུང་དཀར་འཕྱང་མོ་
ཉུག ཁྱོད་ཀྱི་མགྲིན་པའི་རྫ་རྔ་འཁྲོལ་བའི་དུས། ལ་ལས་
གཞན་གསོས་བུ་མོའི་གླུ་དབྱངས་དང་། ལ་ལས་རབ་མཛེས་
འཇོ་མོའི་སྙན་དབྱངས་དང་། ལ་ལས་ཚངས་སྲས་ལྷ་མོའི་
པི་ཝང་དང་། ལ་ལས་ཅོ་གའི་དྲུག་འགྱུར་བསྔགས་པར་
བྱེད། གང་ཁྱོད་གསེར་གྱི་ལྗོངས་ཀྱི་ཆོ་གའི་དྲུག་འགྱུར་ཞེས་
བྱའི་མཚན་གྱི་ཅོད་པན་བླངས་ནས་བཟུངས། ཁ་བ་རི་
པའི་འཁོར་ཡུག་ཀུན་ལ་མགྲིན་པའི་སྙན་དབྱངས་སྒྲོགས་
པའི་དུས་སུ་གནའ་དེང་གི། དོན་ཟབ་མ་ལུས་འཕྲིན་དུ་
1 1 2



བསྐུར་བའི་ཕོ་ཉ་ཡིན་ཞེས་ཤེས་ལྡན་ཀུན་གྱིས་བར་མེད་
གླེང་། མི་རིགས་ཞིག་གི་སྤོབས་པ་ཡིན་ཞེས་དཔའ་བོ་སྟོང་
གིས་བསྟོད་པའི་མེ་ཏོག་ཁྱོད་ལ་བསྙིལ། ཁྱོད་ཀྱི་ལང་འཚོ་
ཡི་མེ་ཏོག བསིལ་ལྡན་སྐྱེད་ཚལ་དུ་བཞད་འདུག ཁྱོད་
ཀྱི་མགྲིན་པ་ཡི་རྫ་རྔ། ཕྱོགས་མེད་ཐ་གྲུ་ལ་ཁྱབ་འདུག
ཁྱོད་ཀྱི་འགྱུར་མེད་ཀྱི་སྲོལ་བཟང༌། ཀུན་གྱི་མིག་ལྟོས་སུ་
གྱུར་འདུག ཁྱོད་ཀྱི་ཡ་རབས་ཀྱི་ཆ་ལུགས། བོད་པའི་
མིག་རྒྱུན་དུ་གྱུར་འདུག ཁྱོད་ཀྱི་ལྷད་མེད་ཀྱི་དམ་བཅའ།
ང་ཚོའི་སེམས་གཏིང་ན་གསལ་འདུག གདོང་དམར་འགྲོ་
བའི་རྒྱན་ཞིག་ཡིན་ཞེས་ཁྱོད་ལ་བསྔགས། ཁ་བ་རི་པའི་
གཟི་བརྗིད་ཡིན་ཞེས་ཁྱོད་ལ་བསྟོད། བསིལ་ལྡན་འགྲོ་བའི་
ལས་དབང་ཡིན་ཞེས་ཁྱོད་ལ་སྨོན། གངས་ཅན་བོད་ཀྱི་
སྨིན་ལེགས་ཡིན་ཞེས་ཀུན་ལ་ངོམ། ཁྱོད་ནི་མགྲིན་སྙན་
སྔོན་མོ། ཅོ་གའི་དྲུག་འགྱུར། འཇོ་མོའི་སྙན་འགྱུར། ཚངས་
པའི་སྲས་མོ། བྷཱ་མ་རཱའི་གདངས་དང་སྦྲེལ་ནས། ང་ལ་
ད་དུང་ནས་ད་དུང་། མིག་གི་པད་དཀར། རྣ་བའི་བདུད་
1 1
3



རྩི། ཡིད་ཀྱི་འཆི་གསོས། ངོམས་མེད་དུ་སྩོལ་བའི་རེ་
སྒུག་མཆིས། ཕྱི་ནང་སྡེ་དང་འཇིག་རྟེན་ངག་སྒྲོས་ལས། །
དབྱངས་ཅན་ལྷ་མོའི་སྒྲ་དབྱངས་ལས་སྙན་པ། །སུ་ཡང་
མེད་པར་བརྗོད་ཀྱང་བདག་མི་འཚར། །བསིལ་ལྡན་ལྗོངས་
ལ་སྔོན་ནས་ད་ལྟའི་བར། །གསེར་ལྗོངས་ཅོ་གའི་སྒྲ་
དབྱངས་ལས་སྙན་པ། །བྱུང་བ་གསེར་ལྡན་འགྲམ་པར་
གྲགས་པ་མེད། །ཕྱིས་ཀྱང་འདི་ལས་ལྷག་པ་འབྱུང་བར་
དཀའ། །མ་འོང་བསིལ་ལྡན་ལྗོངས་ཀྱི་སྨན་ཤར་ཚོ། གསེར་
ལྗོངས་ཅོ་ག་ཇི་བཞིན་གླུ་དབྱངས་ལོངས། གསེར་ལྗོངས་
ཅོ་ག་ཇི་བཞིན་གོས་བཟང་གྱོན། གསེར་ལྗོངས་ཅོ་ག་ཇི་
བཞིན་རྒྱུན་བཟང་ཐོགས། གསེར་ལྗོངས་ཅོ་ག་ཇི་བཞིན་
བོད་གླུ་ལོངས། བསྟོད་ཚིག་མེ་ཏོག་དཀར་པོ་བོད་པས་
འབུལ། བསྔགས་ཚིག་དར་དཀར་རིང་མོ་བོད་པས་སྒྲོན།
དེ་དག་ཐུན་མིན་བོད་པའི་ཁྱད་ཆོས་ཡིན། ཐུན་མིན་བོད་
པའི་ཁྱད་ཆོས་བོད་པས་འཛིན།
དེ་ཡང་རང་རེ་བོད་རྣམས་ཀྱིས་བོད་ཀྱི་གླུ་པ་ལ་བསྟོད་པར་བྱེད་
1 1 4



ཀྱང་གླུ་མ་དོན་ལྡན་འདི་ལྟ་བུ་རྣམས་ལ་བསྟོད་པར་མ་མཐོང་།
འོན་ཀྱང་བདག་ནི་འདྲ་མཉམ་ལྟ་བ་ལ་མོས་པས་འདི་ལའང་བསྟོད་པར་
བྱེད་དོ། །ཞེས་པ་འདི་ནི་དཔལ་ཡུལ་མཐོ་སློབ་ཏུ་སློབ་དཔོན་གྱི་
མིང་ཙམ་འཛིན་པ་ཁམས་འབྲི་རུ་པ་སྐལ་བཟང་དོན་འགྲུབ་དེས་
ལྷ་ལྡན་ཞིང་ཁམས་སུ་བྲིས་པའོ། །
-
༄༅། །ཚན་རིག་ནང་རིག་པའི་རྗེས་སུ་སླེབ་བམ།
གཟུགས་སེམས་དང་བཅས་ཤེས་བྱ་ཀུན་གྱི་རང་བཞིན་ཇི་
བཞིན་མཁྱེན་པས་ཚད་མཐོའི་ཚན་རིག་ལྟ་བ་རང་གིས་
རྙེད། །
སེམས་ལྡན་ཕྲ་མོ་གྲོག་སྦུར་དང་ནི་མཐོ་རིས་མི་བུ་མཉམ་
པར་སྐྱོང་བའི་ཚད་མཐོའི་འདྲ་མཉམ་སྤྱོད་པ་ལྡན། །
གང་ཉིད་གསུང་ལ་མཁས་དང་དགེ་སློང་ཀུན་གྱིས་བརྟག་
ནས་སྤང་བླང་བྱ་བའི་དམངས་གཙོའི་གསུང་གིས་ཡང་ཡང་
བསྐུལ། །
1
1 5



ཨེ་མ་ཁྱེད་ཉིད་གཅིག་པུས་ཆོས་ཀུན་མཁྱེན་པར་མ་ཟད་
དྲང་བདེན་རིགས་པའི་དཔའ་བོ་སྟོན་མཆོག་ཤཱཀ་ཐུབ་
རྒྱལ། །
དེ་ལ་དེང་དུས་གསར་དུ་དར་བའི་རིག་པ་གསར་
པའམ་ཚན་རིག་དེ་ནང་རིག་པའི་རྗེས་སུ་སླེབ་ཐུབ་ཡོད་
དམ་མེད་ཟེར་ན། ཤེས་བྱ་ཀུན་འཇལ་བའི་ཆ་ནས་བཤད་
ན་ད་དུང་ཚན་རིག་འདི་ནང་ཆོས་ཀྱི་རྗེས་སུ་སླེབ་མ་ཐུབ་
པ་དཔེར་ན་འགྲུལ་པ་གཉིས་དཔག་ཚད་མང་པོར་སྔ་ཕྱི་
འགྱང་བ་བཞིན་ཁྱད་པར་ཡོད། ཤེས་བྱ་ཕྱོགས་རེ་འཇལ་
བའི་ཆ་ནས་བཤད་ན་ཚན་རིག་འདི་ནང་རིག་པའི་རྗེས་
སུ་སླེབ་པའང་ཡོད། འོ་ན་སླེབ་པ་དེ་གང་དང་གང་ཡིན་
ཞེ་ན། ༡ ཀུན་ཁྱབ་སྡུད་ཤུགས་རིག་པ། ༢ ལྟོས་གྲུབ་
རིག་པ། ༣ ཚད་བསྡུར་ནུས་ཤུགས་རིག་པ། ༤ ཕྲ་བ་
མི་རྟག་གི་སྐོར། ༥ བཅུད་ཀྱི་སེམས་ཅན་ཕྱོགས་གཅིག་
༦ སེམས་ཅན་གྱི་ལུས་ཁམས་ཕྱོགས་གཅིག ༧ སེམས་
ཁམས་རིག་པ་ཕྱོགས་གཅིག ༨ སྣོད་ཀྱི་འཇིག་རྟེན་ཕྱོགས་
1 1 6



གཅིག དང་པོ་ཚན་རིག་པའི་ངོས་ནས་བཤད་ན་ཀུན་
ཁྱབ་སྡུད་ཤུགས་ནུས་པ་ཤེས་པའི་རིག་པ་ནི་ཀུན་གྱིས་ངོ་
མཚར་དགོས་པའི་རིག་པ་ཞིག་ཡིན་པར་སྨྲ། དེ་ཡང་ཀུན་
ཁྱབ་སྡུད་ཤུགས་རིག་པ་སྲོལ་གཏོད་མཁན་དབྱིན་འགོའི་
མཚན་རིག་མཁས་པ་ཉོས་ཏོན་ཞེས་བྱ་བ་དེ་ཉིད་ཡིན།
ཁོང་ནི་སྤྱི་ལོ་ ༡༦༤༢ལོར་དབྱིན་ཇིར་ཞིང་པ་ཞིག་གི་ཁྱིམ་
དུ་སྐྱེས། ཁོང་ཆུང་དུས་སུ་རང་བྱུང་ཁམས་ལ་ཤིན་ཏུ་དགའ།
དེ་བཞིན་རང་གིས་གང་མཐོང་བའི་དངོས་པོ་ཀུན་ཤེས་
པར་འདོད་ལ་མ་ཤེས་པ་ཀུན་གཞན་ལ་དྲི་རྒྱུ་དེ་བས་ཀྱང་
དགའ། དངོས་པོ་མཐོང་བ་ཀུན་ཇི་ལྟར་གྲུབ་པ་ཡིན་པ་
དང་། འདི་ལྟར་གྲུབ་པའི་རྒྱུ་མཚན་ཅི་ཡིན་བསམ་ནས་
ཁུངས་འཚོལ་བར་འདུན་པ་ཆེ།
ཁོང་ནི་ལོ་ཉེར་གཉིས་དུས་སུ་དབྱིན་ཇིའི་ཁན་བྷིར་
ཇི་tcmbridge)བྱ་བའི་སློབ་གྲྭ་ནས་ཐོན་ཏེ་རང་ཡུལ་དུ་ལོག་
ཉིན་གཅིག་སྒོ་རའི་ནང་གི་ཀུ་ཤུའི་སྡོང་པོའི་འོག་ནས་སེམས་
ལ་མནོ་བསམ་འདི་ལྟར་བཏང་སྟེ་མི་འདི་ས་སྟེང་ནས་
1 17



མཆོངས་ཏེ་གཞན་དུ་འགྲོ་མི་ཐུབ་པ་ཅི་ཡིན་ནམ། སྐར་
མ་དང་ཟླ་བ་འདི་དག་མར་ལྷུང་མི་འགྲོ་བ་ཅི་ཡིན་ནམ་སྙམ་
པའི་སྐབས་གློ་བུར་དུ་ཀུ་ཤུའི་སྡོང་པོ་ལས་ཀུ་ཤུ་ཞིག་ལྷུང་
ནས་རང་གི་མགོ་ལ་བབས་དེ་རྗེས་མར་ས་ངོས་ལ་འགྲིལ་
བས་ཁོང་གིས་བསམ་པར་ཤིང་ཐོག་འདི་མར་ས་ལ་ལྷུང་
བའི་རྒྱུ་མཚན་ཅི་ཡིན་ནམ། གལ་ཏེ་བྱ་འགུལ་བྱེད་པའི་
ནུས་པ་ཡོད་ན་ངེས་པར་མར་ས་ངོས་སུ་འགྲོ་བ་ལས་ཡར་
མཁའ་རུ་ལྷུང་ནས་མི་འགྲོ་བའི་རྒྱུ་མཚན་ཅི་ཡིན་སྙམ་ནས་
ཡང་ཡང་བསམ་པའི་རྗེས་འདི་ལྟར་རྟོགས་ཏེ། ཀུ་ཤུའི་
སྡོང་པོ་མཐོན་པོ་འདི་ལས་ལྷུང་བའི་ཀུ་ཤུ་མར་ས་ངོས་ལས་
གཞན་དུ་མི་འགྲོ་བ་དང་ཟླ་བ་དང་སྐར་མ་འདི་དག་སའི་
གོ་ལ་ལ་བསྐོར་བ་བྱེད་པ་ལས་གནས་གཞན་དུ་མི་འགྲོ་བ་
བཅས་ཀྱི་རྒྱུ་མཚན་འདི་ངེས་པར་སའི་གོ་ལ་འདི་ལ་དངོས་
པོ་ཀུན་ཚུར་བསྡུད་པའམ་འཐེན་པའི་ནུས་པ་ཞིག་ཡོད་
ངེས་རེད་བསམ་པ་དང་མ་ཟད་དེ་བཞིན་ཉི་མའི་ཁྱིམ་རྒྱུད་
ཀྱང་ཉི་མའི་སྡུད་ཤུགས་ཡིན་པ་ཤེས་པའི་རྗེས་སུ་རང་བྱུང་
1
]
8



མཚན་ཉིད་རིག་པའི་རྩིས་རིགས་ཀྱི་གོ་དོན་ཞེས་པའི་གཞུང་
བརྩམས་ནས་བཟུང་མི་རྣམས་ཀྱིས་ཉོས་ཏུན་གྱིས་ཤེས་པའི་
ཀུན་ཁྱབ་སྡུད་ཤུགས་རིག་པ་ཞེས་པར་གྲགས། འོན་ཀྱང་
ནང་རིག་པ་ལས་དེ་ལྟར་ཤེས་སམ་ཟེར་ན། ནང་རིག་པའི་
སྟོན་པས་མི་ལོ་ཉིས་སྟོང་ལྔ་བརྒྱ་ལྷག་གི་སྔོན་ནས་འདིའི་
གནད་ཤེས་པ་ཡིན་ཏེ་དེ་ཡང་མདོ་ས་ལུའི་ལྗང་པ་ལས་ཕྱི་
ཡི་རྒྱུ་རྐྱེན་དང་ནང་གི་རྒྱུ་རྐྱེན་བཟུང་པའི་སྐབས་དངོས་
པོ་ཀུན་རྒྱུ་ཡིས་བསྐྱེད་པ་དང་། གནས་པར་བྱེད་པ་ལ་རྐྱེན་
ཁམས་དྲུག་གི་ནུས་པས་མ་ཟིན་ན་དངོས་པོ་ཀུན་སྐྱེ་བ་དང་
གནས་པ་འགག་པ་བཅས་མི་འབྱུང་བར་གསུངས། འོན་
ཀྱང་འབྱུང་བའམ་ཁམས་དྲུག་གིས་ཕྱི་ཡི་སྐྱེ་དངོས་ཀུན་
སྐྱེ་བར་བྱེད། དེ་ལ་སའི་ཁམས་ཀྱིས་ས་བོན་རྟེན་པའི་བྱ་
བ་བྱེད་དོ། །ཆུའི་ཁམས་ཀྱི་ས་བོན་བརླན་པའི་བྱ་བ་བྱེད་
དོ། །མེའི་ཁམས་ཀྱིས་ས་བོན་ཡོངས་སུ་དྲོ་བའི་བྱ་བ་བྱེད་
དོ། །རླུང་གི་ཁམས་ཀྱི་ས་བོན་འབུ་བའི་བྱ་བ་བྱེད་དོ།།
ནམ་མཁའི་ཁམས་ཀྱི་ས་བོན་ལ་མི་སྒྲིབ་པའི་བྱ་བ་བྱེད་དོ།།
1 19



དུས་ཀྱིས་ས་བོན་འགྱུར་བའི་བྱ་བ་བྱེད་དོ། །རྐྱེན་འདི་རྣམས་
མེད་པར་ས་བོན་ལས་མྱུ་གུ་མངོན་པར་འགྲུབ་པར་མི་
འགྱུར། ནམ་ཕྱི་རོལ་གྱི་སའི་ཁམས་སོགས་མ་ཚང་བ་མེད་
པར་གྱུར་པ་དེ་བཞིན་དུ་ཆུ་དང་། མེ་དང་། རླུང་དང་
ནམ་མཁའ་དང་། དུས་ཀྱང་མ་ཚང་བ་མེད་པར་གྱུར་ཏེ།
ཐམས་ཅད་འདུས་པ་ལས་ས་བོན་འགགས་པ་ན་དེ་ལས་
མྱུ་གུ་མངོན་པར་འགྲུབ་པར་འགྱུར་རོ་གསུངས་སོ། །
དེ་བཞིན་ནང་གི་དངོས་པོ་ཀུན་ཀྱང་ཁམས་དྲུག་ཚོགས་
པའི་སྟོབས་ཀྱིས་འབྱུང་བའི་ཚུལ་ཡང་དེ་ཉིད་ལས། དེ་
ལ་ནང་གི་རྟེན་ཅིང་འབྲེལ་བར་འབྱུང་བའི་སའི་ཁམས་
གང་ཞེ་ན། གང་འདི་འདུས་ནས་ལུས་ཀྱི་སྲ་བའི་དངོས་
པོ་མངོན་པར་གྲུབ་པར་བྱེད་པ་འདི་ནི་སའི་ཁམས་ཞེས་
བྱའོ། །གང་ལུས་སྡུད་པའི་བྱ་བ་བྱེད་པ་འདི་ནི་ཆུའི་ཁམས་
ཞེས་བྱའོ། །ལུས་ཀྱིས་ཟོས་པ་དང་འཐུང་བ་དང་། འཆོས་
པ་དང༌། མྱགས་པ་རྣམས་འཇུ་བར་བྱེད་པ་འདི་ནི་མེའི་
ཁམས་ཞེས་བྱའོ། །གང་དུས་ཀྱི་དབུགས་ཕྱི་ནང་དུ་འཇུ་
] 2 0



བའི་བྱ་བ་བྱེད་པ་འདི་ནི་རླུང་གི་ཁམས་ཞེས་བྱའོ། །གང་
ལུས་ཀྱི་ནང་སྦུབ་ཡོད་པར་བྱེད་པ་འདི་ནི་ནམ་མཁའི་ཁམས་
ཞེས་བྱའོ། །གང་དུ་ཁྱིམ་གྱི་ཚུལ་དུ་ལུས་ཀྱི་མིང་དང་གཟུགས་
ཀྱི་མྱུ་གུ་མངོན་པར་འགྲུབ་པར་བྱེད་པ་རྣམ་པར་ཤེས་པའི་
ཚོགས་ལྔ་འདུས་པ་དང་། ཟག་པ་དང་བཅས་པའི་ཡིད་
ཀྱི་རྣམ་པར་ཤེས་པ་གང་ཡིན་པ་འདི་ནི་རྣམ་པར་ཤེས་པའི་
ཁམས་ཞེས་བྱའོ། །རྐྱེན་འདི་དག་མེད་པར་ལུས་ཀྱང་སྐྱེ་
བར་མི་འགྱུར་གྱི་ནམ་ནང་གི་སའི་ཁམས་ཚང་ཞིང་དེ་བཞིན་
དུ་ཆུ་དང་། མེ་དང༌། རླུང་དང་། ནམ་མཁའ་དང་།
རྣམ་པར་ཤེས་པའི་ཁམས་ཀྱང་ཚང་བར་གྱུར་ལ་ཐམས་
ཅད་འདུས་པ་དེ་ལས་ལུས་མངོན་པར་འགྲུབ་པར་འགྱུར་
རོ་གསུངས་པས་ཕྱི་ནང་གི་དངོས་པོ་ཀུན་རྐྱེན་འདི་རྣམས་
ཀྱི་ནུས་པ་མི་འདྲ་རེས་ཕན་ཚུན་གྲོགས་བྱེད་ནས་ཡུན་དུ་
གནས་པར་བྱེད་པ་ཡིན་པ་དང་། དེ་ཡང་མེས་སྨིན་པར་
བྱེད་པ་དང་། རླུང་གི་མི་རུལ་བ་བྱེད་པས་སམ་རྟེན་བྱེད་
པ། ཆུས་ཕར་མི་འཐོར་བར་ཚུར་སྡུད་པར་བྱེད་པ། དུས་
1 2 1



ཀྱི་རིམ་བཞིན་འགྱུར་བར་བྱེད་ང༌། ནམ་མཁས་གོ་སྐབས་
འབྱེད་པ་བཅས་ཡིན་ཚུལ་གསུངས་པའི་མཁྱེན་པ་ལ་ལྟས་
ན་ཚན་རིག་པས་ཧ་ལས་དགོས་པའི་ཉེས་ཏུན་གྱིས་སྡུད་
ཤུགས་ཡིང་ལིས་(alb) དེ་གོང་གི་རྐྱེན་དྲུག་པོའི་ནང་ནས་
ཆུའི་ནུས་པའི་ཆོས་ཙམ་རྟོགས་པ་ལས་ཆོས་ཅན་གང་གི་
ནུས་པ་ཡིན་པ་ཡང་མི་སྨྲའི་བརྟུལ་ཞུགས་མཛད་པ་འདིས་
ཀྱང་ཚན་རིག་དང་ནང་རིག་གི་མཁྱེན་པ་ཆེ་ཆུང་གསལ་
རྒྱས་རྫོགས་པའི་ཁྱད་པར་ལྷང་ངེར་གསལ་བ་འདི་ལ་རང་
རེ་ཚོས་བདེན་ཁ་སུ་ལ་སྦྱིན། འོན་ཀྱང་ཚན་རིག་དང་ནང་
རིག་གི་གཞུང་ལ་སྦྱང་བརྩོན་བྱས་ནས་དཔྱད་བསྡུར་མ་
བྱས་ན། གཡག་ཞར་མདུན་གྱི་རྩྭ་བཞིན་འགྲོ་བར་ཐེ་ཚོམ་
ཅི་ཞིག་དགོས།
གཉིས་པ་ལྟོས་གྲུབ་རིག་པ་ནི་སྤྱི་ལོ་ ༡༩ ༠༥ལོར་ཨེ་
དབྱིན་སི་ཏན་ （g/909yirku） གྱིས་སྲོལ་གཏོད་པ་དང་། འདི་
ནི་ཚན་རིག་པའི་ནང་ནས་ཆེས་རླབས་ཆེ་བ་དང་ཁུངས་
བརྟན་པ་ཞིག་སྟེ། འཇིག་རྟེན་ཀུན་ལྟོས་ནས་མ་གྲུབ་པ་
1 2 2



ནམ་ཡང་འཇོག་མི་ཐུབ་པའི་ཕྱིར་རོ། །དེ་ཡང་རིག་པ་འདི་
ནང་པའི་སྟོན་པས་མི་ལོ་ཉིས་སྟོང་ལྔ་བརྒྱ་ལྷག་གི་སྔོན་ནས་
གསུང་པ་ཡིན་ཏེ། མདོ་ལས། རྟེན་ཅིང་འབྲེལ་བར་འབྱུང་
བ་ཞེས་བྱ་བ་ནི་འདི་ལྟ་སྟེ། འདི་ཡོད་པས་འདི་འབྱུང་ལ།
འདི་སྐྱེས་པས་འདི་སྐྱེ་སྟེ། གང་འདི་མ་རིག་རྐྱེན་གྱིས་འདུ་
བྱེད། འདུ་བྱེད་རྐྱེན་གྱིས་རྣམ་པར་ཤེས་པ། རྣམ་པར་
ཤེས་པའི་རྐྱེན་གྱིས་མིང་གཟུགས། མིང་གཟུགས་རྐྱེན་གྱིས་
སྐྱེ་མཆེད། སྐྱེ་མཆེད་རྐྱེན་གྱིས་རེག་པ། རེག་པའི་རྐྱེན་
གྱིས་ཚོར་བ། ཚོར་བའི་རྐྱེན་གྱིས་སྲེད་པ། སྲེད་པའི་རྐྱེན་
གྱིས་ལེན་པ། ལེན་པའི་སྟོབས་ཀྱིས་སྲིད་པ། སྲིད་པའི་
རྐྱེན་གྱི་སྐྱེ་བ། སྐྱེ་བའི་རྐྱེན་གྱིས་རྒ་ཤི། དེ་དག་ལ་རྟེན་
ནས་སྡུག་བསྔལ་གྱི་ཕུང་པོ་འབའ་ཞིག་པ་འདི་འབྱུང་ངོ་
གསུངས་པས་ནང་གི་རྟེན་འབྲེལ་དང་། ཕྱིའི་རྟེན་འབྲེལ་
ནི། ས་བོན་སྨྱུ་གུ་འདབ་མ་དང་། སྡོང་བུ་སྦུ་གུ་སྙིང་པོ་
དང་། མེ་ཏོག་འབྲས་བུ་རིམ་པར་འབྱུང༌། ཞེས་དང་།
རྐྱེན་དྲུག་ཀྱང་ས་ཡིས་རྟེན་པར་བྱེད། མེས་སྨིན་པར་བྱེད།
-
1 2 3



ཆུས་སྡུད་པར་བྱེད། རླུང་གིས་འཕེལ་བར་བྱེད། ནམ་མཁས་
གོ་འབྱེད། དུས་ཀྱིས་འགྱུར་བར་བྱེད་པར་གསུངས་སོ།།
མཐར་གཏུག་ན་ཆོས་ཀུན་རྟེན་ནས་འབྱུང་བའི་སྟོབས་ཀྱིས་
ངོ་བོ་ཚུག་ཐུབ་ཞིག་གང་དུ་ཡང་མེད་པ་དང་། གང་ལ་བརྟེན་
ནས་གང་འབྱུང་བའི་ཆོས་དེ་མ་གྲུབ་པ་སྟོང་པའི་ངོ་བོ་ལས་
མེད་པ་ཡིན་ཏེ། མགོན་པོ་ཀླུ་སྒྲུབ་ཀྱིས། གང་ཕྱིར་བརྟེན་
འབྱུང་མ་ཡིན་པའི། །ཆོས་འགའ་ཡོད་པ་མ་ཡིན་ནོ། །དེ་
ཕྱིར་སྟོང་ཉིད་མ་ཡིན་པའི། །ཆོས་འགའ་ཡོད་པ་མ་ཡིན་
ནོ། །གསུངས་སོ། །དེ་དང་མཚུངས་པ་ཨེ་དབྱིན་སི་ཏན་
《g RJE:kn》གྱི་ལྟོས་གྲུབ་རིག་པ་ནི་དུས་ལྟོས་བཅས་དང་
ཡུལ་ལྟོས་བཅས་གཉིས་བཤད་པ་རེད། དེ་ལས་དང་པོ་
དུས་ལྟོས་བཅས་ནི། དུས་འདི་གང་ལ་ལྟོས་མེད་ཡན་གར་
དུ་གྲུབ་པ་མིན་པ། རིང་པོ་ལ་བརྟེན་ནས་ཐུང་ངུ་དང་ཐུང་
ངུ་ལ་བརྟེན་ནས་རིང་པོ་འཇོག་དགོས་པ་ཡིན་ཟེར། དེ་
ཡང་འགྱོགས་ཚད་ཆེ་ཆུང་ལ་བརྟེན་ནས་འཇོག་པ་ཡིན།
དེས་ན་དངོས་པོ་ཆེས་མྱུར་བ་ནི་འོད་འདི་ཡིན་ཏེ། འོད་
，
1
2 4



འདི་སྐར་ཆ་གཅིག་གི་ཡུད་ལ་ལེ་བར་ཁྲི་སུམ་ཅུ་ཙམ་འགྲོ་
ཐུབ། དེ་ལ་ལྟོས་ནས་སྒྲ་དང་མདའ་རྣམས་དལ་བར་འཇོག
དེ་བཞིན་མདའ་དང་སྒྲ་ཡི་མྱུར་ཚད་ལ་ལྟོས་ན་འོད་ཀྱི་མྱུར་
ཚད་ཆེས་འགྱོགས་པར་བཤད་དོ། །འོན་ཀྱང་ནང་རིག་
པའི་ངོས་ནས་དེ་ནི་མ་ངེས་པ་ཡིན་ཏེ། དངོས་པོ་གཟུགས་
ཅན་ཆ་ནས་དེ་ལྟར་ཡིན་སྲིད་ཀྱང་དངོས་པོ་ཀུན་ལས་མྱུར་
བ་འོད་ཡིན་པར་འདོད་པ་ནི་ཚན་རིག་གི་མཐོང་རྒྱ་ཆུང་
སོང་བ་ཡིན། དངོས་པོ་ཀུན་ལས་མྱུར་བ་ནི་སེམས་ཡིན་
པས་སོ། །དེ་ཡང་སེམས་ཀྱིས་སྐར་ཆ་གཅིག་ཡུན་ལ་འཇིག་
རྟེན་གྱི་མཐའ་མ་ཐུག་བར་དུ་ལེ་བར་དུང་ཕྱུར་མང་པོ་ཡོད་
ཀྱང་སླེབ་ཐུབ་པས་སོ། །གཉིས་པ་ཡུལ་ལྟོས་བཅས་ནི།
དངོས་པོ་རྣམས་ཀྱི་རིང་ཐུང་དང་ལྕི་ཡང་། ཆེ་ཆུང་སོགས་
ཀྱང་ལྟོས་ནས་འཇོག་དགོས་པ་དང་། དེ་ཡང་འགྱོགས་
དལ་གྱི་སྒོ་ནས་འཇོག་པར་འདོད། དཔེར་ན་དངོས་པོ་
ལྕི་ཡང་འདྲ་བ་གཉིས་ལས་གཅིག་ས་ངོས་སུ་བཞག གཅིག་
ཤོས་ཤིན་ཏུ་འགྱོགས་པའི་རྣམ་གྲུ་ནང་དུ་ནམ་མཁར་ཁུར་
1 2 5



བ་ཡིན་ན་ཤིན་ཏུ་འགྱོགས་པའི་རྣམ་གྲུས་ཁུར་བ་དེ་ལྗིད་
ཆེ་རུ་འགྲོ་བ་ཡིན། དེ་བཞིན་རིང་ཐུང་དང་ཆེ་ཆུང་སོགས་
ཀྱང་འགྱོགས་དལ་གྱི་སྒོ་ནས་འཇོག་དགོས་པར་བཤད་དོ།།
གསུམ་པ་ཚད་བསྡུར་ནུས་ཤུགས་རིག་པ་ནི། ༡༩༠༠
དང་པོར་ཕུ་ལན་ཁིས་ 《 if 89J #»སྲོལ་གཏོད་པ་དང་། དེ་
རྗེས་གོལ་མན་ （R /jc 》 སོགས་ཀྱིས་ཇེ་ཟབ་ཏུ་བཏང་ནས་
རྙེད་པའི་རིགས་པ་གསར་པའི་ཕྱོགས་ཀྱི་རྙེད་དོན་ཕུལ་
དུ་བྱུང་བ་ཞིག་སྟེ། ནང་རིག་དབུ་མ་འཇུག་པ་ལས། ཐ་
སྙད་བདེན་པ་ཐབས་སུ་གྱུར་པ་དང་། དོན་དམ་བདེན་པ་
ཐབས་བྱུང་གྱུར་པ་གསུངས་པའི་ཕྱོགས་ཉེ་བ་ཡིན། དེ་
ཡང་རྙེད་དོན་ཟབ་པ་སྟོང་རྐྱང་ལ་ནུས་ཁྱམས་ཀྱི་རང་བཞིན་
ཡོད་པ་འདོད་པ་འདི་ནང་ཆོས་ལས་བསྟན་པའི་སྣང་སྟོང་
ཟུང་འཇུག་ལ་ཤིན་ཏུ་ཉེའོ། །འོན་ཀྱང་རིག་པ་འདིའང་
བེམ་པོའི་ཕྱོགས་ཀྱི་རྩོམ་གཞི་ལ་གཞལ་བ་ལས་ཤེས་པའི་
ཕྱོགས་ལ་ཆ་ཙམ་གཞལ་མ་ནུས་པར་ལུས་སོ། །རང་རེ་
ནང་རིག་པ་ལས་སྔར་མི་ལོ་ཉིས་སྟོང་ལྷག་གོང་ནས་གཏན་
1 2 6



ལ་ཕབ་ཟིན། དེ་ཡང་བེམ་པོའི་རྩོམ་གཞི་ཙམ་མིན་པ་བེམ་
ཤེས་གཉིས་ཀའི་རྩོམ་གཞིའམ་འབྱུང་གཞི་གསལ་པོར་གཏན་
ལ་ཕབ་པ་ཡིན་ཏེ། མཛོད་ལས། ཕྲ་རབ་རྡུལ་དང་རྡུལ་
ཕྲན་དང་། །ལྕགས་ཆུ་རི་བོང་ལུགས་དང་གླང་། །ཉི་ཟེར་
སྲོ་མ་ཤིག་ནས་རྣམས། །གོང་ནས་གོང་དུ་བདུན་འགྱུར་
ཡིན་གསུངས་པས། དངོས་པོ་བེམ་པོའི་རྩོམ་གཞི་མཐར་
ཐུག་པ་ཕྲ་རབ་རྡུལ་ཆ་མེད་བར་གཏན་ལ་ཕབ། དེ་བདུན་
ཚོགས་པ་ལ་རྡུལ་ཕྲན་དང་། དེ་བདུན་ཚོགས་པ་ལ་ལྕགས་
རྡུལ་སོགས་གོང་ནས་གོང་དུ་བདུན་འགྱུར་གྱིས་རིམ་བཞིན་
ནས་འབྲུ་བར་རགས་པར་འགྱུར་བར་གསུངས། དེ་བཞིན་
ཤེས་པའི་རྩོམ་གཞི་ཡང་ཕྲ་བ་ཀུན་གཞི་ཞེས་པ་གསལ་རིག་
གི་ངོ་བོ་ཙམ་ལས་རྣམ་ཤེས་ཚོགས་བརྒྱད་སོགས་འབྱུང་
བ་ནི། དབུ་མ་འཇུག་པ་ལས། ཆུ་ལས་ཆུ་རླབས་འབྱུང་
བ་ཇི་བཞིན་དུ། །ཀུན་གྱི་ས་བོན་ཀུན་གཞི་ཞེས་བྱ་ལས། །
རང་གིས་ནུས་པས་རྣམ་ཤེས་ཙམ་ཞིག་འབྱུང་། ཞེས་གསུངས་
སོ། །དེ་ལས་ཟབ་པ་གསང་སྔགས་ལས་བསྟན་པའི་འཁོར་
1 2 7



འདས་ཀྱི་གཞི་གདོད་མའི་ཡེ་གཞི་སོགས་ནི་རིག་གསར་
པས་རྨི་ལམ་དུ་ཡང་མ་རྨིས་པས་གནས་སྐབས་བཤད་བྱ་
མིན། འོན་ཀྱང་མ་འོང་པ་རིམ་བཞིན་དཔྱད་བསྡུར་བྱེད་
པའི་སྐབས་འབྱུང་བར་གྱུར་ཅིག དེ་ལྟ་ནའང་རིག་གསར་
པས་དངོས་པོ་གཟུགས་ཅན་གྱི་རྩོམ་གཞི་ནི་ནང་པས་ཚུལ་
མཐོང་སྐབས་བྱེ་མདོ་གཉིས་ལས་བཤད་པ་ཇི་བཞིན་རྐང་
པ་སྤོ་ཐུབ་པ་མཐོང་སྟེ། ཕུ་ལན་ཁི་ （}{ MI 》སོགས་ཀྱིས་
གཟུགས་ཀྱི་རྩོམ་གཞི་དང་པོར་རྒྱ་སྐད་དུ་ （+-+》དང་བོད་
སྐད་དུ་ཆ་རྡུལ་ཞེས་པ་རྡུལ་ཤིན་ཏུ་ཆུང་ཀྱང་ཆ་དབྱེ་བར་
ནུས་པ་ཞིག་ལ་འདོད། དེ་རྗེས་མུས་མཐུད་ཞིབ་འཇུག་
བྱས་པས་རྡུལ་ཕྲན་（JE +》ཞེས་པ་སྔ་མ་དེ་ལས་ཆུང་བ་
ཞིག་རྙེད་པ་དེ་རྩོམ་གཞི་རུ་འདོད། དེ་རྗེས་གོང་དུ་རྙེད་
པའི་རྡུལ་ཕྲན་ལས་ཆུང་བ་རྡུལ་ཕྲན་སྙིང་པོ་ （/FB: frf%》ཞེས་
པ་རྙེད། དེ་ཡང་གློག་རྡུལ་ （L+》ཞེས་པ་རྙེད་པ་རྙེད། དེ་
རྗེས་གཞི་རྡུལ་《*# #»ཞེས་པ་རྙེད། དེ་རྗེས་ཤིན་ཏུ་ཆུང་
བ་《/t r》ཕྲ་རྡུལ་ཞེས་པ་རྙེད། དེ་རྗེས་སྔ་མ་རྣམས་རྩོམ་
1 2
8



གཞི་ཡིན་པར་འདོད་པའི་དམ་བཅའ་རྣམས་དོར་ནས་ཕྱིས་
སུ་དངོས་ཁམས་པ་གོལ་མན་《# /%<》ཞེས་པས་རྙེད་པའི་
ཁར་ཁི་《རྩ»ཞེས་པའི་ཕྲ་རྡུལ་འདི་ལ་འཇུ་བར་བྱེད་
དོ། །དེས་ན་རྡུལ་འདི་དག་གཏན་ལ་འབེབ་ཚུལ་ནང་རིག་
དང་ཤིན་ཏུ་འདྲའོ། །བཞི་པ་དངོས་ཁམས་རིག་པ་ཕྱོགས་
གཅིག་ནི། སྟོན་པས་ཆོས་ཀྱི་སྡོམ་བཞི་ལས་འདུས་བྱས་
ཐམས་ཅད་མི་རྟག་པའོ། །གསུངས་པའི་དོན་ནི། རགས་
པ་རྒྱུན་གྱི་མི་རྟག་པ་དང་། ཕྲ་བ་ཆོས་ཉིད་ཀྱི་མི་རྟག་པའི་
རང་བཞིན་མིན་པའི་དངོས་པོ་ཞིག་མེད་གསུང་པའི་དོན་
ཡིན། དེ་ལས་རགས་པ་རྒྱུན་གྱི་མི་རྟག་པ་ནི་དུས་བཞིའི་
འགྱུར་བ། འགྲོ་བའི་སྐྱེ་འཆི། དབུལ་ཕྱུག་གི་འགྱུར་བ།
མཐོ་དམན་གྱི་འཕོ་འགྱུར་བཅས་རང་རེས་མངོན་སུམ་གྱིས་
མཐོང་བ་འདི་རྣམས་སོ། །ཕྲ་བ་ཆོས་ཉིད་ཀྱི་མི་རྟག་པ་
ནི། དངོས་པོ་ཀུན་སྐད་གཅིག་གཅིག་ལ་མི་བརྟན་འགྱུར་
བའི་རང་བཞིན་ཡིན་ཀྱང་ཤིན་ཏུ་འགྱོགས་པས་རང་རེ་
སོ་སོའི་སྐྱེ་བོའི་ཆུ་བུར་མིག་གིས་མཐོང་མི་ནུས། འགྱོགས་
1 29



wn,
ren,
པའི་ཚད་ནི་སེ་གོལ་གཅིག་གི་ཡུད་ལ་སྐད་ཅིག་དྲུག་ཅུ་རྩ་
བཞི་འགག་ཐུབ་པས་དྲུག་རྩ་བཞིའི་ཆ་གཅིག་ལ་ཕྲ་བ་མི་
རྟག་གི་ཚད་ཡིན་པར་གསུངས་སོ། །དེ་དང་མཐུན་པ་
དེང་དུས་དངོས་ཁམས་རིག་པ་པ་བྷི་རོན་ （Robert Brown,
*t tE） ཞེས་པས་སྤྱི་ལོ་༡༨༢༧ལོར་ཕྲ་མཐོང་གིས་ལྟས་པས་
རྡུལ་རྣམས་མི་བརྟན་པར་གཡོ་བར་གསལ་པོར་བསྟན་པ་
དང་དེ་མཚུངས་སྤྱི་ལོ་༡༩༡༣ལོར་ཧྥ་རན་སིའི་དངོས་ཁམས་
རིག་པ་པ་པེར་རེན་ （By ren, fif :»ཞེས་པས་ཀྱང་རྡུལ་
རྣམས་ཕན་ཚུན་བརྡབས་ནས་གཡོ་འགུར་བྱེད་པར་གཏན་
ལ་ཕབ་བོ། །ལྔ་པ་བཅུད་ཀྱི་སེམས་ཅན་གྱི་ཕྱོགས་གཅིག་
ཚན་རིག་གིས་མཐོང་བ་ཡིན། དེ་ནི་མི་དང་དུད་འགྲོ་མཐོ་
རིས་ཀྱི་ལྷ་ཁ་ཅིག་གོ། དེ་ལས་མཐོ་རིས་ལྷ་ནི་དེང་དུས་མཐོང་
བ་ལས་ཚན་རིག་སྔ་མ་རྣམས་ཀྱི་མཐོང་བ་ལྟ་ཅི་ཡོད་པར་
ཡང་ཞེ་ལ་ཤར་བ་མེད། འོ་ན་དེང་དུས་མཐོང་བའི་མཐོ་
རིས་ལྷ་ཇི་ལྟར་ཞེ་ན། དེ་ཡང་ཨུ་རུ་སུའི་མིས་བཟོས་འཕུར་
གྲུ་ཤིན་ཏུ་མཐོ་བའི་ཟླ་བའི་ཐད་དུ་འཕུར་སྐབས་ནམ་མཁའི་
1 30



མི་ཞེས་པ་མཐོ་ཚད་དབྱིན་ཁྲི་བརྒྱ་ལྷག་ཡོད་པ་ལུས་ལས་
འོད་འཕྲོ་བ་ཅན་བརྒྱད་མཐོང་ནས་པར་དུ་བླང་བ་ནི་ཚན་
རིག་པས་མཐོ་རིས་ཀྱི་མི་ཞེས་མངོན་སུམ་དུ་མཐོང་བའི་
ཐོག་མ་ཡིན། དེ་ནི་ནང་རིག་པ་ལས་བཤད་པའི་འདོད་
ཁམས་ཀྱི་ལྷ་ཡིན་པར་ངེས་ཏེ་ནང་རིག་ལས་འདོད་ལྷའི་
གཟུགས་ཀྱི་མཐོ་ཚད་གཞུ་འདོམ་བརྒྱ་ཡན་མན་ཡོད་གསུང་
པས་སོ། །དེ་བཞིན་ཨ་རིའི་མི་བཟོས་འཕུར་གྲུས་བཟའ་
ལྷག་པའི་སྟེང་དུ་ཡོད་པའི་རྡོ་སྐུ་ཆེན་པོ་དང་མཁར་གཞི་
རྙིང་པ་མཆོད་རྟེན་བཅས་མཐོང་བས་སྐར་མ་སོགས་ཀྱི་
སྟེང་དུ་སེམས་ཅན་གནས་ཡོད་པ་གཞི་ནས་ཤེས། དེ་དག་
ཚན་རིག་ངོས་ལྟས་ན་ཆེས་ངོ་མཚར་ཆེ་བའི་གསར་མཐོང་
ཡིན་ཀྱང་ནང་རིག་ཕྱོགས་ནས་བསམ་ན་རྒྱུན་ལྡན་གྱི་ཤེས་
བྱ་ལས་ཅི་ཡང་མི་འཚར་ཏེ། སྔར་ནས་སྟོན་པས་མདོ་ལས།
སེམས་ཅན་དམྱལ་བ་དམྱལ་མེས་ཉམས། ཡིད་དགས་བཀྲེས་
ཤིང་སྐོམ་པས་ཉམས། དུད་འགྲོ་གཅིག་ལ་གཅིག་ཟས་ཉམས།
མི་ལ་སྐྱེ་རྒ་ན་འཆིས་ཉམས། ལྷ་མ་ཡིན་ནི་འཐབ་རྩོད་
1 3 1



ཉམས། ལྷ་ནི་འཆི་འཕོ་ལྟུང་བས་ཉམས། འཁོར་བ་ཁབ་
ཀྱི་རྩེ་མོ་ལ། བདེ་བ་ནམ་ཡང་ཡོད་མ་ཡིན་གསུང་པས་འཁོར་
བའི་སེམས་ཅན་ལ་རིགས་དྲུག་ཏུ་ཡོད་ཀྱང་རིགས་གསར་
པས་གསུམ་ཙམ་མཐོང་བཞིན་པའི་དུས་ཡིན། འོན་ཀྱང་
ཚན་རིག་པས་རང་གིས་མཐོང་བའི་ངེས་པ་མ་རྙེད་བར་
དུ་རིགས་གཞུང་གཞན་ལས་ཡོད་པར་བཤད་པ་ལ་མེད་
པར་མི་བརྗོད་ལ་ཡོད་པར་ཡང་མི་བརྗོད་ནས་རིམ་བཞིན་
དཔྱད་པར་བྱེད། དེང་དུས་རིགས་གསར་ལ་ཁ་གཡང་
དུ་སྒྲོགས་པ་འགའ་ཞིག་ནི། རང་གིས་མ་མཐོང་ན་མེད་
པའི་ཁོངས་སུ་འཇོག་པ་དང་རང་གིས་མཐོང་ན་ཡོད་པའི་
གྲལ་དུ་འཇོག་པའི་ལུགས་ནི། རིགས་གསར་གྱི་སྒྲ་མ་ཐོས་
པ་དང་ནང་རིག་གི་རོ་མ་མྱོང་པའི་ཕྱོགས་གཅིག་ཡིན་ཏེ།
ཚན་རིག་པའི་ཚུལ་གོང་དུ་བརྗོད་པ་དང་ནང་རིག་པས་
སྟོན་པས་ང་དང་ང་འདྲ་བ་མ་གཏོགས། གང་ཟག་གི་ཚོད་
གང་ཟག་གིས་བཟུང་བར་མི་ནུས་གསུང་པ་དང་། ཆོས་
ཀྱི་གྲགས་པས། མ་མཐོང་ཕྱིར་ན་མེད་པ་མིན། ཁྱོད་ཀྱིས་
1 32



མ་མཐོང་ཤེས་བྱ་མང་གསུངས་པ་ལས་གོལ་བས་སོ། །དྲུག་
པ་སེམས་ཅན་གྱི་ལུས་ཁམས་ཕྱོགས་གཅིག་སྟེ། དེ་ནི་རག་
པའི་ཕྱི་ཡི་ཤ་རུས། ནང་གི་དོན་ལྔ་སྣོད་དྲུག སྟོད་སྨད་
ཀྱི་ཁྲག་རྩ། མགོ་ཡི་ཀླད་པ་བཅས་གློག་འཕྲུལ་ལས་མངོན་
སུམ་དུ་ལྟ། འོན་ཀྱང་ནང་རིག་ལས་བསྟན་པའི་དྭངས་
བའི་རྩ་དབུ་རྐྱང་རོ་གསུམ་དང་རྩ་འཁོར་ལྔ། རྩ་མདུད་
ཉེར་གཅིག་གྲོལ་མ་གྲོལ་བཅས་ཀྱི་ཟབ་གནད་ཆེན་པོ་བཅས་
ད་དུང་ཇི་བཞིན་མ་རྟོག ཚན་རིག་པས་སེམས་ཅན་གྱི་
ཀླད་པ་འདི་མཐོང་ཚོར་ཀུན་བྱེད་མཁན་ཡིན་པ་དང་སེམས་
ཀྱི་གྲོགས་བྱེད་ཚུལ་ཀུན་བཤད་པ་ནི་ནང་པས་སྔར་ནས་
དཔལ་སྒྲུབ་པ་བཀའ་བརྒྱུད་ནས་སེམས་བཅུད་ཀླད་པ་ཞེས་
སེམས་ཀྱི་རྒྱུ་བྱེད་པར་གསུངས། དེ་བཞིན་མཐོང་ཐོས་དྲན་
པའི་རྒྱུ་བྱེད་ཚུལ་ནི་གསོ་རིག་བརྒྱུད་བཞིའི་ཡ་གྱལ་བཤད་
བརྒྱུད་ལས། དབང་པོ་ཡུལ་ལ་འཆར་བར་བྱེད་པའི་རྩ། །
ཀླད་པ་ལ་སྲིད་རྩ་ཕྲན་ལྔ་བརྒྱས་སྐོར། ཞེས་གསུངས་སོ།།
བདུན་པ་སེམས་ཁམས་རིག་པའི་ཕྱོགས་གཅིག་སྟེ། ནང་
1 33



པས་སྔར་ནས་གཟུགས་ལས་གཞན་པའི་སེམས་ཞེས་པ་གསལ་
ཞིང་རིག་པ་ཐོགས་རེག་དང་བྲལ་བ་འདི་ལ་སྟོན་པས་སེམས་
ནི་ཀུན་བྱེད་རི་མོ་མཁན་དང་འདྲ་ཞེས་སྣོད་བཅུད་ཀུན་
གྱི་བྱེད་པོ་ཡིན་པ་དང་། སེམས་འདུལ་བ་ནི་བ་ནི་དགེ་
བ་སྟེ། སེམས་འདུལ་པ་ནི་ཞི་བ་ཡིན་གསུངས། དེ་འདྲའི་
སེམས་ལ་ངོ་བོ་གསལ་རིག་ལས་མ་འདས་ཀྱང་ལྡོག་ཆས་
དབྱེ་ན་ཚོགས་བརྒྱད་དང་དེ་དག་གི་བྱེད་ལས་སེམས་བྱུང་
ང་གཅིག དེ་དག་གི་བྱེད་ལས། དེ་ལས་ཀྱང་སེམས་ཀྱི་
རང་བཞིན་འདི་མདོ་སྔགས་ཀུན་གྱི་ཟབ་དོན་མཐར་ཐུག་
པ་བསྟན་པ་རྣམས་ནི་ཚན་རིག་གིས་མི་སྨྲའི་བརྟུལ་ཞུགས་
འཛིན་པ་ལས་ཐབས་བྲལ་ལོ། །དེ་ཡང་ཚན་རིག་པས་དང་
པོའི་དུས་ཀླད་ཆེན་ལས་གཞན་པའི་སེམས་ཞེས་པ་མེད་
པར་འདོད། དེ་རྗེས་ཚན་རིག་རིམ་བཞིན་ཡར་རྒྱས་སོང་
སྟེ་དེང་དུས་སེམས་ཞེས་པ་དངོས་པོ་ཡན་འགལ་ཞིག་ཡོད་
པར་སྨྲ་བ་ཡིན་ཏེ། སེམས་ཁམས་པ་རྡོ་ལོ་ཡིས་ཏིས་མི་
མངོན་པའི་ཡིད་ཅེས་པ་ཞིག་ཡོད་པར་བཤད། དེ་བཞིན་
1 3 4



དབང་རྩའི་ཚན་རིག་པ་པིན་ཇེ་མེན་ལིས་པོ་ཐི་ཞེས་པས་
ལོ་ལྔ་བཅུའི་རིང་མི་མངོན་པའི་ཡིད་ལ་དཔྱད་པ་བྱེད་པས་
ཁོང་གི་གསུང་དོན་ལ། ང་ཚོའི་བསམ་བློ་དང་བྱ་སྤྱོད་ནི་
མི་མངོན་པའི་ཡིད་ལས་བྱུང་བ་རེད་ཟེར་བ་ནི་སེམས་ཀྱི་
བྱེད་ལས་ཕྱོགས་ནས་ནང་རིག་པའི་ཕྱོགས་སུ་གོམ་པ་ཆེན་
པོ་གཅིག་སྤོས་པ་ཡིན་ནོ། །དེ་བཞིན་མགོ་ལ་ཀླད་པ་མེད་
པའི་མི་རྣམས་ཀྱི་བློ་རིག་མི་གཞན་དང་མཚུངས་པ་མཐོང་
བས་དེང་དུས་སེམས་ཡོད་པར་འདོད་པ་ལ་ཐེ་ཚོམ་མེད་
པའོ། །བརྒྱད་པ་སྣོད་ཀྱི་འཇིག་རྟེན་ཕྱོགས་གཅིག་སྟེ།
དེ་ལ་ཚན་རིག་པས་སྔར་དུས་སྣོད་ཀྱི་འཇིག་རྟེན་ས་གོ་ལ་
འདི་གཅིག་པུ་རུ་འདོད་ཀྱང་དེང་དུས་ནི་སྐར་ཁྱིམ་སོགས་
ཀྱང་སྣོད་ཀྱི་འཇིག་རྟེན་ཡིན་ལ་དེ་ནི་གྲང་ཤིན་ཏུ་མང་བ་
ཡིན་ཏེ། ད་སྐབས་རྣམ་རིག་ཐོག་ནས་མཐོང་ནུས་པ་རྐྱང་པ་
བརྩིས་ན་སྐར་ཁྱིམ་དུང་ཕྱུར་ལྔ་བརྒྱ་ནས་སྟོང་གི་བར་ཡོད་
ལ་རང་རེ་གནས་པའི་སའི་གོ་ལ་ནི་སྐར་ཁྱིམ་གཅིག་གི་ནང་
ནས་འཁོར་སྐར་གཅིག་ཡིན་ཟེར་བ་ལ་ལྟས་ན་ནང་རིག་
1 3 5



པའི་ཕྱོགས་དང་ཉེ་བ་ཡིན་ཏེ། སངས་རྒྱས་ཀྱིས་སྙིང་རྗེ་
པད་དཀར་ལས། འཛམ་བུའི་གླིང་དང་། གླིང་ཆེན་པོ་
བཞི་པའི་འཇིག་རྟེན་གྱི་ཁམས་དང་། སྟོང་གཉིས་པའི་
འཇིག་རྟེན་གྱི་ཁམས་དང་། སྟོང་གསུམ་གྱི་སྟོང་ཆེན་པའོ་
འཇིག་རྟེན་གྱི་ཁམས་གསུང་པ་ནི་འཇིག་རྟེན་འདི་ལྟ་བུ་
བྱེ་བ་ཕྲག་བརྒྱ་ལ་སྟོང་གསུམ་གྱི་སྟོང་ཆེན་པོ་ཡིན་ལ་འདི་
མཆོག་གི་སྤྲུལ་སྐུ་གཅིག་གི་འདུལ་ཞིང་ཡིན་པར་གསུངས།
དེ་བཞིན་མངོན་མཛོད་ལས་ཀྱང་། རི་རབ་དང་ནི་འདོད་
ལྷ་དང༌། །ཚངས་པའི་འཇིག་རྟེན་སྟོང་ལ་ནི། །དེ་སྟོང་
ལ་ནི་སྟོང་ཞེས་བྱ། །དེ་སྟོང་ལ་ནི་སྟོང་གཉིས་པ། །བར་
མའི་འཇིག་རྟེན་ཁམས་ཞེས་བྱ། །དེ་སྟོང་ལ་ནི་སྟོང་གསུམ་
པ། །མཉམ་དུ་འཇིག་ས་ཞིང་འབྱུང་བ་ཡིན་གསུངས་སོ།།
དེའང་སྟོང་གསུམ་འདི་མཉམ་དུ་འཇིག་ཀྱང་། ད་དུང་
འཇིག་རྟེན་ཁམས་ནི་གྲགས་མེད་པར་གསུངས་སོ། །དེས་
ན་འཇིག་རྟེན་ཁམས་འདིར་ནང་རིག་པ་དང་མཉམ་དུ་
གོམ་པ་གསུམ་ཙམ་སྤོ་ཐུབ་པ་ས་ཡན་སིའམ་རིག་པ་གསར་
136



པའི་ལུགས་འདི་ཡིན་པར་རང་བློ་གོམ་པའི་ཆེད་དུ་ནགས་
ཤོད་པ་སྐལ་བཟང་དོན་མིང་ཅན་གྱིས་བླ་ཁྱབ་ལྔ་རིག་འཕེལ་
རྒྱས་གླིང་དུ་ཟླ་༦ཚེས་༡ ༡ གྲུབ་པར་བགྱིས་པའོ། །
༄༅། ཁྱད་དུ་འཕགས་པའི་གསེར་མདོག་ཉི་མ་ཞིག །
ལྷོ་གླིང་འགྲོ་བའི་ལས་སྨོན་སྣང་བ་དང་། །
ཤཱཀྱའི་རྒྱལ་པོའི་ཐུགས་བསྐྱེད་འཛིན་མ་རུ། །
གྲངས་མེད་ཚོགས་གཉིས་ཆུ་གཏེར་བསྲུབས་པ་ལས། །
ཉེར་ཐོན་ཀུན་མཁྱེན་ཉིན་བྱེད་གླིང་འདིར་ཤར། །
དེ་ཡིས་མཐའ་ཡས་འགྲོ་ཀུན་དུ་ཁ ༔ ལས། །
སྒྲོལ་བྱེད་དམ་ཆོས་གྲུ་ཆར་ཕབས་པའི་རྗེས། །
བསྟན་པའི་མཛོད་ཀྱི་ལྡེའུ་མིག་འདིར་བཞག་ནས། །
གང་ཉིད་ཞི་བའི་དབྱིངས་སུ་གཟིམ་པར་མཛད། །
13 7



དེ་རྗེས་བགྲང་བྱ་སྟོང་ཟུང་སོང་བའི་རྗེས། །
སྙིགས་ལྔའི་མུན་གཏུག་ཆེས་ཆེར་འཁྲིགས་པའི་ཁྲོད། །
དུག་ལྔའི་དྲག་རླུང་ཤིན་ཏུ་སྟོབས་བདོ་བས། །
ལས་ངན་སེར་བས་འགྲོ་ཀུན་བཅོམ་པའི་དུས། །
སྟོན་མཆོག་དམ་པའི་ཐུགས་བསྐྱེད་ཉིན་བྱེད་ལས། །
ཉེར་འཁྲུངས་པད་དཀར་སྙིང་རྗེའི་རང་གཟུགས་མཆོག །
བསིལ་ལྗོངས་ཆོས་ཀྱི་དགའ་ཚལ་ནས་བཞེད་ཀྱང་། །
ཡིད་འོང་དྲི་བཟང་འཛམ་གླིང་འཁོར་ཡུག་ཁྱབ། །
ཡང་ཡང་གཟིགས་དང་ཉེར་གཅིག་དུས་ཀྱི་འགྲོ། །
སྔོ་ཟླུམ་མཁའ་རུ་འཕུར་བའི་གོ་ལའི་སྟེང་། །
ཀུན་ཕན་ཉི་མ་སེར་པོའི་འཛུམ་ཞལ་གྱིས། །
ཕན་བདེའི་ཆུ་སྐྱེས་འདབ་མ་གྲོལ་བཞིན་འདུག །
ཡང་ཡང་ཉོན་དང་ཉེར་གཅིག་དུས་ཀྱི་འགྲོ། །
1 3 8



ལྷོ་ཕྱོགས་རྐང་གཉིས་ལྷ་ཤིང་ཤུག་གུའི་རྩེར། །
ཞི་བདེའི་དབྱངས་སྙན་སྒྲོག་ལ་ཆེས་དཔའ་བའི། །
བྱང་སེམས་གཞན་གསོས་བུ་མོའི་སྙན་དབྱངས་འདུག །
ཡང་ཡང་སེམས་དང་ཉིས་སྟོང་དུས་ཀྱི་འགྲོ། །
ཐོབ་ཤོར་འགྲན་རྩོད་དུག་ཚེར་ཟིངས་པའི་སྐབས། །
ཕྱོགས་བྲལ་ཞི་འཇམ་ལམ་སྟོན་མི་བུ་དེས། །
རིན་ཆེན་དང་པོའི་རྟགས་མ་ལེན་དོན་ཅི། །
ཨེ་མ་ཁྱེད་གཅིག་གླིང་ཆེན་རི་བོའི་རྒྱུན། །
ཨེ་མ་ཁྱེད་གཅིག་ཆུ་གཏེར་འཇིག་རྟེན་རྒྱུན། །
ཨེ་མ་ཁྱེད་གཅིག་དུང་ཕྱུར་ང་དྲུག་མགོན། ། །
ཨེ་མ་ཁྱེད་གཅིག་རྒྱ་མཚོའི་གོས་ཅན་ཏོག །
སྐྱེ་མ་གདོང་དམར་འགྲོ་བ་ཁྱོད་ཀྱི་གཤིས། །
ཉིན་བྱེད་མགོ་རུ་ཤར་དུས་དྲོད་མི་ཚོར། །
1
3



ཆུ་ལྷའི་ཕག་ཏུ་ཡོལ་དུས་སྨོན་པ་དང་། །
བསྔགས་བརྗོད་གནམ་སར་བསྐང་བ་རང་རེའི་སྲོལ། །
དེ་ལྟའི་ལུགས་ངན་བཟློག་ཏུ་མ་ཚུད་པར། །
རིན་ཆེན་མཆོག་འདི་རྒྱལ་མཚན་རྩེར་ཕྱར་ཏེ། །གསོལ་
འདེབས་བྱི་དོར་ཡང་ཡང་བྱས་པ་ན། །
དགོས་འདོད་ཆར་བཞིན་འབབ་པ་སྨྲོས་ཅི་དགོས། །
ཕྱིས་ནི་སྨེ་ངག་བཤུང་གླུ་བླང་བྱས་ཀྱང་། །
ངལ་བའི་དབུགས་རྒོད་བརྩེགས་པའི་བསྣོན་མ་ལས། །
ཡང་དུ་ཀུན་ཕན་ཉིན་བྱེད་འཆར་དཀའ་བས། །
དེ་བས་དྲན་ཤེས་བུ་ཡིས་སེམས་པར་མཛོད། །
ཅེས་པ་འདི་ནི་དུས་རབས་ཉེར་གཅིག་གི་བགྲང་བྱ་རི་བོའི་དུས་ཀྱི་སྤྱི་ཟླ་
ས་ཡི་ཚེས་བཅུ་བདུན་ཉིན་འཛམ་གླིང་མི་བུ་དུང་ཕྱུར་ང་དྲུག་དཀྱིལ་ནས་རིན་
ཆེན་རྟགས་མ་ལེན་མཁན་དེ་ལ་སེམས་པའི་རྗེས་སུ་དངུལ་ཆུའི་དཔའ་བོ་འབོད་
པ་དེས་ནང་ཆེན་བླ་ཁྱབ་ལྔ་རིག་འཕེལ་རྒྱས་གླིང་དུ་ཟླ་བ་དྲུག་པའི་ཚེས་ལྔ་ལ་བྲིས་
པའོ། །
1
4 0



༄༅། །ཚན་རིག་དང་ནང་རིག་པ་གཉིས་ཀྱི་རྒྱུ་འབྲས་
ལ་དཔྱད་པ།
མཁྱེན་གཉིས་ཡེ་ཤེས་གསལ་བའི་མཚན་དཔེའི་སྐུ། །
ཉོན་མོངས་མུན་པ་གཏན་བཅོམ་འགོག་ལམ་ཆོས། །
རིག་གྲོལ་བརྒྱད་ལྡན་ཚོགས་མཆོག་དགེ་འདུན་ཏེ། །
བླ་མེད་སྐྱབས་མཆོག་གསུམ་གྱིས་དགེ་ལེགས་སྩོལ། །
དེ་ལ་དང་པོ་ཚན་རིག་པའི་རྒྱུ་བཤད་པ་དང་ནང་རིག་པའི་
རྒྱུ་བཤད་པ་གཉིས་ལས། དང་པོའི་རྒྱུ་ནི་ལྔ་སྟེ། རྣམ་རྟོག
ཐེ་ཚོམ། བློ་སྟོབས། ཚོད་ལྟ། རེ་དོག་བཅས་སོ། །དེ་ཡང་
དང་པོ་རྣམ་རྟོག་ནི་འདིའི་རྒྱུའི་གཙོ་བོ་ཡིན། དཔེར་ན་སྤྱི་
ལོ་༡༦༤༢ལོར་སྐྱེས་པའི་ནུབ་ཕྱོགས་ཀྱི་མཁས་པ་ཉོས་
ཏོན《t jpg》ཞེས་བྱ་བ་རིག་པ་གསར་པའི་སྲོལ་གཏོད་པ་
པོ་རང་ཉིད་ཀུ་ཤུའི་སྡོང་པོའི་འོག་ཏུ་འདུག་པའི་དུས་ཀུ་
ཤུ་གཅིག་མར་ལྷུང་སྟེ་རང་གི་མགོའི་སྟེང་དུ་བབས་ནས་
-
-
-
1 4 1



རིམ་བཞིན་སར་ལྷུང་། ཡང་དེར་མི་འདུག་པར་མར་འགྲིལ་
སོང་བའི་དུས་ཁོ་ལ་དེ་མ་ཐག་ཏུ་རྣམ་པར་རྟོག་པ་ཞིག་ཤར་
ཏེ། ཨ་རེ་ཀུ་ཤུ་འདི་ཡར་མི་འགྲོ་ཞིང་མར་ལྷུང་བ་དང་ད་
དུང་མི་འདུད་པ་མར་འགྲིལ་བ་འདི་ཅི་ཡིན་སྙམ་པའི་རྣམ་
རྟོག་དེ་དང་པོར་བྱུང་། དེ་རྗེས་མར་འགྲོ་བ་འདི་གནད་
ཅིག་འདུག དེ་སའི་གོ་ལ་འདི་ལ་འཐེན་ཤུགས་སམ་འཐེན་
པའི་ནུས་པ་ཞིག་ཡོད་པར་ངེས་སྙམ་པའི་རྣམ་རྟོག་གཉིས་
པ་དེ་བྱུང་། དེ་ལ་དཔག་ནས་གཟའ་སྐར་རྣམས་ཀྱིས་ཉི་
མར་སྐོར་བ་དེ་ཡང་ཉི་མའི་འཐེན་ཤུགས་ཀྱི་ཡིན་པར་ཤེས་
ཐུབ་པ་བྱུང་། ཡང་སྣོད་དུ་ཆུ་ཁོར་བའི་དུས་སྣོད་ཀྱི་ཁ་
ཆོད་འགུལ་བ་དང་སྐད་སྒྲོག་པ་ཅི་ཡིན་སྙམ་པའི་རྣམ་རྟོག་
ལས་དཔག་པས། དེ་རླུང་པའི་སྟོབས་ཀྱིས་ཡིན་པ་ཤེས།
དེར་བརྟེན་ནམ་མཁའ་ལས་ཆར་དང་ཁ་བ་འབབ་པ་ཅི་
ཡིན་སྙམ་པའི་རྣམ་རྟོག་དེ། སྣོད་དུ་ཆུ་ཁོལ་སྐབས་རླུང་
པ་རྣམས་ཡར་སོང་སྟེ་སྣོད་ཀྱི་ཁ་ཁེབ་ངོས་སུ་ཆུ་ཡི་ཟིལ་པ་
གྱུར་པ་ལ་དཔག་ནས་ནམ་མཁར་ཆར་སོགས་འབབ་པ་
1 4
2



ཡང་ས་ངོས་ཀྱི་རླན་ལ་ཉི་འོད་ཀྱི་དྲོད་ཕོག་པ་ལས་རླུང་པ་
བྱུང་། དེ་མཁར་སོང་ནས་སྤྲིན་པ་རུ་གྱུར། དེ་ཉིད་ཆུར་
གྱུར་ནས་མར་ས་ལ་བབས་ཡིན་པ་ཤེས་པ། དེ་བཞིན་ནམ་
མཁའ་ནས་དྲག་ཆར་འབབ་པའི་སྐབས་སུ་གློག་ཞགས་
འཆད་པ་དང་སྒྲ་གྲགས་པ་འདི་ཅི་ཡིན་སྙམ་པའི་རྣམ་རྟོག་
ལས་རིམ་བཞིན་བརྟག་པས། ངར་ལྕགས་ཕན་ཚུན་དང༌
རྡོ་ཕན་ཚུན་བརྡབ་པ་ལས་དྲོད་སྟོབས་ཀྱིས་འོད་འཕྲོ་ཞིང་
དེ་དང་མཉམ་དུ་སྒྲ་སྒྲོག་པ་ལས་དཔག་ནས། ས་ངོས་ཀྱི་
དྲོད་རླུང་གིས་དྲོ་བའི་རླུང་པ་མཁར་ཁྱེར་བ་དེ་ཉིད་མཁའ་
རུ་ཆར་སྤྲིན་དུ་གྱུར་པ་དེ་ལ་གློག་ཡོད། དེ་ཉིད་ས་ལ་མར་
ལྷུང་བས་དེའི་གློག་དང་ས་ངོས་ནས་ཡར་འགྲོ་བའི་གློག་
གཉིས་ཚ་དྲང་མི་འདྲ་བའི་སྟོབས་ཀྱིས་དེ་གཉིས་མཉམ་
དུ་འཕྲད་པའི་སྐབས་གད་ནས་མེ་འོད་དུ་འཆད་པ་དང་
སྒྲ་རུ་གྲགས་པར་གྱུར་པ་ལྟ་བུའོ། །དེ་ཕྱིར་ཚན་རིག་པ་
རྣམས་ཀྱིས་བརྟགས་པ་མཐའ་བཟུང་བྱེད་དེ་ནམ་ཞིག་
འཇིག་རྟེན་འདི་མ་ལུས་པ་འཇིག་འགྲོ་ན། དངོས་པོ་
1 4 3



གཅིག་རང་སྒམ་ཆུང་ཞིག་གི་ནང་དུ་ཉར་རྒྱུ་ཡོད། དེ་ནི་
མ་འོངས་པའི་འཇིག་རྟེན་ཆགས་པའི་ས་བོན་ཡིན་པས་
དངོས་པོ་གང་ཉར་ཟེར་ན་རྣམ་རྟོག་འདི་ཉར་རྒྱུ་ཡིན་ཟེར་
རོ། །རྒྱུ་གཉིས་པ་ཐེ་ཚོམ་ནི། བློ་རྩེ་གཉིས་སུ་དམིགས་
པ་འདི་ཡིན། དཔེར་ན་བློ་བུར་དུ་སྒྲ་ཞིག་གྲགས་ན་དེ་མི་
སོགས་སྲོག་ཆགས་ཀྱི་སྒྲ་ཡིན་ནམ། འབྱུང་བའི་སྒྲ་ཡིན་
སྙམ་པ། དེ་བཞིན་རྒྱང་རིང་དུ་འོད་ཞིག་མཐོང་ན་འདི་
མེ་འོད་དམ་གློག་འོད་གང་ཡིན་སྙམ་པ། དེ་བཞིན་ཆོས་
ལུགས་འགའི་གཞུང་ལས་ཉི་ཟླ་སྐར་མའི་སྟེང་དུ་ལྷ་སོགས་
ཡོད་པར་བཤད་པ་བདེན་ནམ་རྫུན་ཡིན་སྙམ་པ་ལྟ་བུ་མང་
ཙམ་ཡོད། དེ་དག་ལ་བརྟེན་ནས་དོན་འགྱུར་གྱི་ཐེ་ཚོམ་
དེའི་སྟོབས་ཀྱིས་ཚན་རིག་རིག་པ་འབྱུང་བ་ཡང་ཡོད་པས་
སོ། །རྒྱུ་གསུམ་པ་བློ་སྟོབས་ནི། རྒྱུ་དང་པོ་གཉིས་ཀྱི་འབྲས་
བུ་ཡིན་ལ་ཚན་རིག་རིག་པའི་དངོས་རྒྱུ་ཡིན་པར་བཤད་
ན་མི་ཆོག་པ་མེད། གལ་ཏེ་བློ་སྟོབས་འདི་མེད་ན་དེ་གང་
ཡིན་སྙམ་པའི་རྟོག་པ་དང་དེ་དེ་ཡིན་ནམ་མིན་སྙམ་པའི་
-
-
1 4 4



བློ་བྱུང་བ་ཙམ་གྱིས་དོན་དེ་རྟོགས་མི་ཐུབ། བློ་སྟོབས་འདི་
ཡོད་པ་ཡིན་ན། དངོས་པོ་དེ་ཅི་ཞིག་ཡིན། ཅི་ལས་གྲུབ།
ཇི་ལྟར་འགྱུར། ཅི་ཞིག་ཕན་གནོད་ཡོད་མ་ཤེས་བར་དུ་
ལུས་སེམས་གང་ལ་དཀའ་བ་བྱུང་ངས་ཤེས་པ་དང་ནུས་
པ། ཐུབ་པར་བྱའོ་སྙམ་པ་འདི་ཡིན། འདི་ནི་ཚན་རིག་
ཙམ་མ་ཟད་འཇིག་རྟེན་གྱི་བྱ་བ་གང་དང༌། དམ་ཆོས་
སྒྲུབ་པའི་སྐབས་ཀུན་ཏུ་མེད་དུ་མི་རུང་བའི་རང་བཞིན་
ཞིག་ཡིན་ནོ། །དེ་བཞིན་མི་འགའ་ཞིག་གིས་ཆོས་དང་འཇིག་
རྟེན་གང་བྱས་ཀྱང་འགོས་ཡོད་པ་ཙམ་ལས་མཐར་མི་ཕྱིན་
པ་ནི་བློ་སྟོབས་འདི་མེད་པའི་རྒྱུ་མཚན་དང་། ཡང་འགའ་
ཞིག་ཆོས་དང་འཇིག་རྟེན་གང་གི་ལས་ལ་ཞུགས་མི་ཕོད་
པ་ཡང་འདི་མེད་པའི་གནད་ལ་ཐུག་གོ། རྒྱུ་བཞི་པ་ཚོད་
ལྟ་ནི། དཔེར་ན་བེམ་པོ་ཕན་ཚུན་མཉམ་བསྲེ་བྱེད་ནས་
ཁ་དོག་ཇི་ལྟར་འགྱུར་ལྟ་བ། ནུས་པ་ཇི་ལྟར་གྲུབ་ལྟ་བ།
རོ་ཇི་ལྟར་ལྟ་བ། དྲི་ཇི་ལྟར་ལྟ་བ། དེ་བཞིན་ཀ་ཏོ་ར་གཉིས་
ལས་གཅིག་ནང་དུ་ཆུ་ཚ་བོ་དང་གཅིག་ཤོས་ནང་དུ་དྲང་
1 4 5



མོ་བླུགས་ཏེ་ལག་གཡས་གཡོན་རེ་རེ་བཅུག་ནས་སྐར་མ་
ལྔ་ཙམ་རྗེས་ལག་གཉིས་ཀ་ཆུ་དྲ་མོའི་ནང་དུ་བཅུག་ནས་
ཚོར་བ་ཇི་ལྟར་སྐྱེ་བ་བརྟག་པར་བྱེད། དེ་བཞིན་བྱ་མཁའ་
ལ་འཕུར་ནས་འགྲོ་བའི་རྒྱུ་ཅི་ཡིན་ལ་བརྟག་པར་བྱེད།
དེ་བཞིན་ཉ་སྲམ་བཅས་ཆུ་ནང་འདུག་ཀྱང་མི་འཆི་བ་གནད་
ཇི་ཡིན་བརྟག་པ། དེ་བཞིན་མི་ལ་སྦྲིད་སྨན་བརྒྱབ་ནས་
ཚོར་བ་ཇི་ལྟར་སྐྱེ་བ་བརྟག་པ། དེ་བཞིན་སེམས་ཅན་གྱི་
སྲོག་འགག་ཚུལ་ཇི་ལྟར་དཔྱད་པ། དཔེར་ན་ཨ་རིས་
ལོ་རེ་ལ་སྲོག་ཆགས་བྱེ་བ་མང་པོ་ཚོད་ལྟ་བྱེད་ནས་མནར་
གསོད་བྱེད། དེ་ཡང་སྤྱི་ལོ་༡༩༨༨ ལོར་ཨ་རིའི་ཞིང་ལས་
ལས་ཁུང་སྙན་ཞུ་ལས་ལོ་གཅིག་ལ་སྲོག་ཆགས་ས་ཡ་གཅིག་
འབུམ་དྲུག་སུམ་ཁྲི་ལྔ་སྟོང་ཉིས་བརྒྱ་གོ་བརྒྱད་ཚོད་ལྟའི་
ཆེད་དུ་སྤྱད་ཟེར། དེ་ཡང་ཚོད་བལྟ་བྱེད་ཚུལ་ནི། ཚ་དྲང་
གི་རེག་བྱ་བཟོད་དཀའ་བ་མྱོང་དུ་འཇུག་པ། ཀྲེས་སྐོང་
ངང་ནས་འཆིར་བཅུག་པ། མིག་ལོང་དུ་བཅུག་པ། དུག་
ཟར་འཇུག་པ། ལུས་ལ་གློག་བརྒྱུག་པ། མེ་ལ་འཕེན་པ།
1
4 6



སྨྱོ་རུ་བཅུག་པ། ལུས་ལ་རྨ་བྱེད་པ་བཅས་སོ། །རྒྱུ་ལྔ་
པ་རེ་དོགས་ནི། དཔེར་ན་རླངས་འཁོར་ཞིག་བཟོ་བསམ་
ན་དེ་བཟོ་ཐུབ་ན་ལོངས་སུ་སྤྱོད་པར་འདོད་པའི་རེ་བ།
གལ་ཏེ་དེ་མ་ཐོན་ན་དེའི་དོན་དུས་ཚོད་དང་རྒྱུ་རྫས་ངལ་
བ་ཀུན་དོན་མེད་དུ་འགྱུར་བའི་དོགས་པ། དེ་བཞིན་ཟླ་
བའི་སྟེང་འགྲོ་བར་དེར་སླེབས་ན་ཇི་འདྲ་ཡོད་པར་བལྟར་
འདོད་པའི་རེ་བ། འོན་ཀྱང་དེར་མི་སླེབས་པར་བར་སྣང་
དུ་ཉམས་ཉེས་འབྱུང་བའི་དོགས་པ། དེ་བཞིན་ནད་ཚབ་
ཆེན་ལ་སྨན་འདི་བརྒྱབ་ན་ནད་པ་འདི་དྲག་ན་སྙམ་པའི་
རེ་བ་དང་གལ་ཏེ་གནོད་ན་ནད་པ་དེ་ཉིད་གསོད་པར་
འགྱུར་བའི་དོགས་པ་ལྟ་བུའོ། །རྒྱུ་དེ་དག་ལས་བྱུང་བའི་
ཚན་རིག་ནི། དངོས་པོ་ཕྱོགས་རེར་འཇལ་བ་ལ་མི་བསླུ་
བའི་རིག་པ་དེ་ཡིན་ནོ། །གཉིས་པ་ནང་རིག་པ་འབྱུང་བའི་
རྒྱུ་ཡང་བསྡུས་ན་ལྔ་ཡོད། ལས་རྒྱུ་འབྲས་ལ་ངེས་པའི་ནང་
རིག་པའི་རྒྱུ་སངས་རྒྱས་གསུང་ལ་ཡིད་ཆེས་པའི་བློ།
སྡུག་བསྔལ་ཅན་གྱི་སེམས་ཅན་ལ་དམིགས་ནས་བྱང་ཆུབ་
1 4 7



སེམས་ཀྱི་ནང་རིག་པ་འབྱུང་བའི་རྒྱུ་སྙིང་རྗེའི་སེམས།
སྟོང་རྟེན་འབྲེལ་དབྱེར་མེད་ཤེས་པའི་ནང་རིག་པའི་རྒྱུ་
བཀའ་བསྟན་གཞུང་ལ་ཐོས་བསམ་སྒོམ་པའི་ཤེས་རབ།
སངས་རྒྱས་བསླུ་མེད་ཚད་མའི་སྐྱེས་བུ་ཡིན་པར་ཤེས་པའི་
ནང་རིག་པའི་རྒྱུ་སངས་རྒྱས་གསུང་ལ་དཔྱད་གསུམ་དག་
ཚུལ་ཤེས་པ། དཀོན་མཆོག་གསུམ་བསླུ་མེད་ཀྱི་སྐྱབས་
གནས་ཤེས་ནས་མི་ཟློག་པར་དད་པ་ནང་རིག་པའི་རྒྱུ་
མཆོག་གསུམ་གྱི་ཡོན་ཏན་ཤེས་པའོ། །དེ་ལས་རྒྱུ་དང་པོ་
སངས་རྒྱས་གསུང་ལ་ཡིད་ཆེས་པའི་བློ་ནི། སངས་རྒྱས་ཀྱིས་
མདོ་ལས། ལས་ནི་ས་ལ་མི་སྨིན། རྡོ་ལ་མི་སྨིན། ཟིན་
པའི་ཕུང་པོ་འབའ་ཞིག་ལ་སྨིན་པར་འགྱུར་རོ། །གསུངས།
ཟིན་པའི་ཕུང་པོ་ནི་རང་གི་ལུས་འབྱུང་བས་ཟིན་པའི་ཕུང་
པོ་ཞེས་པའི་དོན་ཡིན། ལས་ནི་གསུམ་སྟེ། དགེ་བའི་ལས་
དང་མི་དགེ་བའིལས། ལུང་མ་བསྟན་གྱི་ལས་སོ། །དགེ་
བའི་ལས་ནི། ཕན་སེམས། བྱམས་པ། སྙིང་རྗེ། སེམས་
ཅན་གྱི་སྲོག་སྐྱོབ་པ། དགའ་བ་སྒོམ་པ། ཕར་ཕྱིན་དྲུག་
1 4 8



ལ་བསླབ་པ། བསྡུ་དངོས་བཞི་ལ་བརྩོན་པ་བཅས་ཡིན།
མི་དགེ་བའི་ལས་ནི། སེམས་ཅན་གྱི་སྲོག་བཅོད་པ། རྐུ་
བྱེད་པ། རྫུན་སྨྲ་བ། གནོད་ཐབས་བྱེད་པ། ཁྲག་དོག་
བྱེད་པ། ལོག་པར་བལྟ་བ། སེམས་ལྡན་ལ་འཚེ་བ་བྱེད་པ་
བཅས་སོ། །ལུང་མ་བསྟན་གྱི་ལས་ནི་འབྲས་བུ་དགེ་མི་དགེ་
གང་ཡང་མི་འབྱུང་བས་བཤད་ཀྱང་དགོས་པ་མེད། དེས་
ན་ལས་དགེ་བ་དེ་དག་དང་མི་དགེ་བ་དེ་དག་གང་བྱས་ཀྱང་
རང་གི་ལུས་ལ་ཚེ་འདི་དང་ཕྱི་མ་གང་རུང་དུ་སྨིན་ངེས་རེད་
དེ་ལྟར་སྨིན་པ་སངས་རྒྱས་ཀྱིས་གསུངས་ཡོད་ཁོང་གི་
གསུང་ལ་བསླུ་བ་མེད་བསམ་པ་འདི་ཡིན། རྒྱུ་གཉིས་པ་
སྙིང་རྗེའི་སེམས་ནི། སྡུག་བསྔལ་བའི་སེམས་ཅན་མཐོང་བའི་
དུས་སེམས་ལ་མི་བཟོད་པ་སྐྱེ་ཞིང་སྡུག་བསྔལ་འདི་ལས་
བྲལ་བའི་ཐབས་ཅི་ཞིག་ཡོད་ན་བསམ་པ་དང་། གལ་ཏེ་སྡུག་
བསྔལ་ཅན་འདི་རང་ཉིད་ཡིན་ན་ཇི་ལྟར་བཟོད་ནུས་བསམ་
པ་འདི་སྙིང་རྗེ་ཟེར་བ་དེ་ཡིན། འདི་ནི་ནང་རིག་བྱང་ཆུབ་
སེམས་ཀྱི་རྒྱུ་དངོས་ཡིན་ཏེ། སངས་རྒྱས་ཀྱིས་ཆོས་ཡང་
1 4
9



དག་པར་བསྡུད་པའི་མདོ་ལས། བཅོམ་ལྡན་འདས་དཔེར་
བགྱི་ན། སྲོག་གི་དབང་པོ་མཆིས་ན་དབང་པོ་གཞན་རྣམས་
ཀུན་འབྱུང་བར་འགྱུར་རོ། །བཅོམ་ལྡན་འདས་དེ་བཞིན་
དུ་སྙིང་རྗེ་ཆེན་པོ་མཆིས་ན་བྱང་ཆུབ་སེམས་པའི་ཆོས་
གཞན་རྣམས་འབྱུང་བར་འགྱུར་རོ། །གསུངས། རྒྱུ་གསུམ་
པ་རྒྱལ་བའི་བཀའ་དང་རྗེས་འཇུག་མཁས་པའི་བསྟན་བཅོས་
ལ་ཐོས་བསམ་སྒོམ་གསུམ་ཡང་དག་པར་བྱས་པ་ལས་བྱུང༌
བའི་ཤེས་རབ་གསུམ་བྱུང་བ་ཡིན། དང་པོ་ཐོས་པའི་ཤེས་
རབ་ནི། བཀའ་དང་བསྟན་བཅོས་ཀྱི་ཚིག་དོན་དེ་རང་གི་
སློབ་དཔོན་ལས་ཉན་ནས་རང་གིས་གོ་བ་དེ་ཡིན། བསམ་
པའི་ཤེས་རབ་ནི་རང་གིས་གོ་བའི་དོན་དེ་དེ་ལྟར་མ་ནོར་
བ་ཡིན་མིན་རང་གི་བརྟག་ཅིང་གཞན་ལ་འདྲི་བར་བྱས་
པས་དོན་མ་ནོར་བ་ངེས་པ་དེ་ཡིན། སྒོམ་པའི་ཤེས་རབ་
ནི་སྔོན་དུ་ཐོས་བསམ་བྱས་ནས་དོན་གོ་བ་དེ་ཉིད་ཡང་ཡང་
དུ་སེམས་སྟེང་དུ་གསལ་བར་བྱས་པས་དོན་དངོས་སུ་མཐོང་
བའི་ཤེས་པ་དེ་ཡིན། དེ་ཡང་སངས་རྒྱས་ཀྱིས། ཐོས་པས་
1 50



ཆོས་རྣམས་ཤེས་པར་འགྱུར། །ཐོས་པས་དོན་མ་ཡིན་པ་
ཟློག་ཅེས་ཐོས་པ་དགོས་པའི་དོན་དང་། བསམ་པ་དགོས་
པའི་དོན་ཡང་སངས་རྒྱས་ཀྱིས། དགེ་སློང་དག་གམ་མཁས་
རྣམས་ཀྱིས། །སྲེག་བཅད་བརྡར་བའི་གསེར་བཞིན་དུ། །
ལེགས་པར་བརྟག་ལ་ང་ཡི་བཀའ། །བླང་བར་བྱ་ཡི་གུས་
ཕྱིར་མིན། །གསུངས་སོ། །རྒྱུ་བཞི་པ་སངས་རྒྱས་གསུང་
ནི་དཔྱད་པ་གསུམ་གྱིས་དག་པའི་གསུང་ཡིན་པ་ཤེས་དགོས།
དཔྱད་པ་གསུམ་ནི། དང་པོ་མངོན་གསུམ་གྱི་ཆོས་ལ་ཁོང་
གིས་གསུང་པ་ལྟར་དུ་གནས་པ་ལས་ང་ཚོའི་མངོན་སུམ་
ཚད་མས་དེ་དང་འགལ་བར་ནམ་ཡང་འཇོག་མི་ནུས་པ།
དཔེར་ན་ཁོང་གིས་རགས་པའི་ས་ཆུ་མེ་རླུང་གི་ངོ་བོ་ཇི་ལྟར་
བཤད་པ་ལས་གཞན་སུས་དེ་ལས་གཞན་པ་མ་དམིགས་
པ་དང་། ཤིན་ཏུ་ཕྲ་བའི་རྡུལ་ཕྲན་ཆུང་བ་ཞིག་ཡིན་ཀྱང་
ཉུང་མཐར་ཡང་རྡུལ་རྫས་བརྒྱད་འདུས་ཀྱི་རང་བཞིན་ཡིན་
གསུང་པ་དེ། དེང་དུས་ཚན་རིག་ལས་བྱུང་བའི་ཕྲ་མཐོང་
གིས་ལྟས་པས་དེ་ལྟར་གནས་པ་དང་། གཉིས་པ་རྗེས་
1 5 1



དཔག་གི་དོན་ཁོང་གིས་གང་གསུངས་པ་དེ་ལས་གཞན་
ཞིག་ཕྱི་ནང་གི་སྔ་ཕྱིའི་མཁས་པ་སུས་ཀྱང་མ་རྙེད་པ་སྟེ།
དཔེར་ན་ཁོང་གིས་འདུས་བྱས་ཀུན་མི་རྟག་པ་ཡིན་པ་དང༌
ཟག་བཅས་ཀུན་སྡུག་བསྔལ་གྱི་རང་བཞིན་ཡིན་པ། ཆོས་
ཀུན་རང་བཞིན་གྱིས་སྟོང་པ་ཡིན་པ། མྱ་ངན་ལས་འདས་
པའི་སངས་རྒྱས་ཀྱི་རང་བཞིན་ཞི་བདེ་བླ་ན་མེད་པ་ཡིན་
གསུང་པ་རྣམས་ལ་སུས་ཀྱང་དེ་མ་ཡིན་པར་རིག་པ་དྲང་
པོའི་སྒོ་ནས་སྨྲ་མི་ནུས་ཀྱང་གཡོ་ཟོར་དང་ལོག་གཏམ་སྨྲ་
མཁན་ལ་ཅི་ཆ། ད་དུང་ཁོང་གིས་སྨྲ་བ་བླ་ན་མེད་པ་ནི་
ཆོས་ཀུན་རྟེན་འབྲེལ་གྱི་རང་བཞིན་ཡིན་པའི་སྟོབས་ཀྱིས་
གང་ཡང་འབྱུང་ཆོག་ལ་གང་ཡང་སྣང་ཆོག་པ། གང་ཡང་
འབྱུང་ཆོག་ལ་གང་ཡང་སྣང་ཆོག་པའི་དོན་ནི་རང་ངོས་
བདེན་མེད་ཡིན་པའི་གནད་ཀྱིས་ཡིན་གསུངས་པ་འདི་སྔ་
ཕྱིའི་མཁས་པ་དང་རིག་པ་གསར་རྙིང་སྨྲ་བ་སུ་ཞིག་གིས་
དེ་ལྟར་མ་ཡིན་པ་སྨྲ་ཐུབ། ཁོང་གིས་དེ་ལྟར་གསུངས་ནས་
མི་ལོ་ཉིས་སྟོང་ལྔ་བརྒྱ་ལྷག་སོང་ཡང་དྲང་བདེན་རིག་པའི་
1 5 2



ལམ་ནས་དེ་ལྟར་མ་ཡིན་པ་སུ་ཞིག་གིས་སྨྲ་ཐུབ་པ་ངས་ད་
དུང་མ་མཐོང་ངོ། །གསུམ་པ་ཁོང་གིས་གསུང་པའི་ལུང་
ཚིག་སྔ་ཕྱི་མི་འགལ་བ་ཡིན་པ་ནི། དཔེར་ན། དགེ་བའི་
ལས་ལ་བརྟེན་ནས་བདེ་བ་འབྱུང་བ་ཡིན་གསུང་པ་ལྟ་བུ།
ཕྱིས་སུ་དགེ་བའི་ལས་ལ་བརྟེན་ནས་སྡུག་བསྔལ་འབྱུང་
གསུང་པ་ལྟ་བུ་ནམ་ཡང་མེད་དོ། །དེ་ལ་དགོངས་ནས་
དཔལ་ཆོས་ཀྱི་གྲགས་པས། སྐྱོབ་པ་ཉིད་གཟིགས་ལམ་
གསུངས་པ། །འབྲས་མེད་ཕྱིར་ན་རྫུན་མི་གསུང་། །ཐུགས་
བརྩེ་ལྡན་ཕྱིར་རྩོམ་པ་ཡང་། །གཞན་གྱི་དོན་དུ་སྦྱོར་ཕྱིར་
རོ། །གསུངས་པའི་གནད་འདི་ཤེས་པ་ལས་སངས་རྒྱས་
བསླུ་མེད་ཡིན་མིན་ཤེས་པར་འགྱུར་རོ། །དེས་ན་སྟོན་
པ་སངས་རྒྱས་ཚད་མའི་སྐྱེས་བུ་ཡིན་མིན་ཤེས་པ་ལ་ཁོང་
གི་གསུང་དཔྱད་གསུམ་དག་པའི་གསུང་ཡིན་མིན་ཤེས་དགོས་
སོ། །རྒྱུ་ལྔ་པ་དཀོན་མཆོག་གསུམ་གྱི་ཡོན་ཏན་ཤེས་པ་
ལ། དང་པོ་སངས་རྒྱས་ཀྱི་ཡོན་ཏན་ཤེས་དགོས་དེ་ཡང་
སངས་རྒྱས་ནི་སྒྲིབ་གཉིས་མ་ལུས་པ་སྤངས་ཞིང་ཆོས་ཀུན་
1
5 3



--
ལ་ཆགས་ཐོགས་མེད་པའི་མཁྱེན་པ་མངའ་བའི་སྐྱེས་བུ་
ཡིན། དེས་གསུང་པའི་ཆོས་ནི་ཐོག་མཐའ་བར་གསུམ་
དུ་དགེ་ཞིང་འབྲས་བུ་བླ་ན་མེད་པ་ཐོབ་བྱེད་ཡིན། དེ་
སྒྲུབ་མཁན་དགེ་འདུན་ནི་ལམ་གྱི་གྲོགས། ལམ་ལོག་པ་
ལས་སྐྱོབ་ནས་བདེ་ཆེན་ཐར་པའི་གནས་ལ་འཁྲིད་མཁན་
ཡིན་པས་ན་བསོད་ནམས་ཞིང་། ཚོགས་ཀྱི་མཆོག་ཡིན་
ནོ། །གཉིས་པ་ཚན་རིག་དང་ནང་རིག་གཉིས་ཀྱི་འབྲ་བུ་
གཉིས་ལས། དང་པོ་ཚན་རིག་གི་འབྲས་བུ་ལ་གཉིས་ཏེ།
བཟང་པོ་དང་ངན་པའོ། །བཟང་པོ་ནི་ཚེ་འདིར་སེམས་
ཅན་ལ་བཀའ་བ་ཆེན་པོར་མི་དགོས་པ་ཟས་གོས་དང་གནས་
མལ་འགྲིམ་འགྲུལ་མཁོ་ཆས་བཅས་སྐྲུན་པ་རྣམས་ཏེ། དཔེར་
ན་ཟས་ལ་གྲོ་ནས་འབྲས་སོགས་འབྲུ་རིགས་རྣམས་ཕར་
འདེབས་པ། ཚུར་བསྡུ་བ། བརྡུང་བ། འཐག་པའི་དུས་
རྣམས་ལ་གློག་འཕྲུལ་བཀོལ་བས་ཚེགས་མེད་ལ་མགྱོགས་
ཚད་ལྡན་པ། གནས་མལ་ཡང་མཐོང་བ་ཙམ་གྱིས་ཡིད་
འཕྲོག་པ་ཉམས་དགའ་བ། དཔེར་ན། དངས་གསལ་མཐོ་
1 5 4



ལ་ཡངས་པའི་ཁང་བཟང་ཐོག་རྩེགས་དྲུག་བདུན་ཅན་དང་།
བཅུ་བཞི་ལྔ་ཅན། དེ་བཞིན་སུམ་ཅུ་ཅན་དང་བརྒྱ་ཡན་
མན་ཅན་བཅས་ལ་ཡར་མར་འགྲོ་དུས་དཀའ་ཚེགས་མི་
དགོས་པར་གློག་འཕྲུལ་ལ་བརྟེན་ནས་འགྲོ་བ་དང་ནང་
དུ་གྲང་དྲོ་ཇི་ལྟར་འདོད་པའི་གློག་ཆས་ཡོད། དེ་བཞིན་
འགྲིམ་འགྲུལ་ཐད་ལ་སྔར་མི་རྟས་ཉིན་གཅིག་ལམ་ལ་དེང་
དུས་དུས་ཚོད་གཅིག་གཉིས་ཀྱིས་སླེབ་ཐུབ་པའི་རླུང་འཁོར་
དང་མེ་འཁོར། གྲུ་གཟིངས། གློག་རྟ་བཅས་དང་། ཡང་
སྔར་དུས་མི་རྟས་ཟླ་གྲངས་འགྲོ་སར་དེང་དུས་མཁའ་འགྲུལ་
གྱིས་དུས་ཚོད་གཉིས་གསུམ་ལ་སླེབས་ཐུབ་པ། གཞན་
ཡང་མིའི་མཁོ་ཆས་ལ་ཐག་རིང་འཕྲིན་བརྡ་འཕྲོད་པའི་
ཁ་པར། ཉིན་མཚན་དབྱེ་བར་དཀའ་བའི་གློག་སྒྲོན།
ལས་ཀུན་ཚེགས་མེད་འགྲུབ་པའི་གློག་ཀླད། འཛམ་གླིང་
ལྟས་མོ་བལྟ་བའི་དྲ་ངོས། གཡེང་བར་སྤྲོ་སང་བྱེད་པའི་
བརྙན་འཕྲིན། གནད་དོན་གསར་པ་གོ་བའི་གློག་འཕྲིན་
བཅས་སོ། །གཉིས་པ་ཚན་རིག་གི་འབྲས་བུ་ངན་པ་ནི།
1 5 5



འཛམ་གླིང་བརླག་པར་བྱེད་པའི་རྡུལ་མཚོན། དཔེར་ན་
དུས་རབས་ཉི་ཤུའི་ནང་འཛམ་གླིང་འཁྲུགས་ཆེན་གཉིས་
པའི་སྐབས་ཨ་རིས་འཇར་པན་སྟེང་དུ་རྡུལ་མཚོན་འཕངས་
ཏེ་སྔ་ཕྱིར་མི་འབུམ་བཞི་ལ་ཉེ་བ་དམིགས་མེད་དུ་བྱས་པ་
ལྟ་བུ། དེ་བཞིན་རྒྱལ་ཁབ་སོ་སོས་རྡུལ་མཚོན་བཟོས་ནས་
སྤྱི་ལོ ༡༩༩༢ཡན་ན་ཚོད་བལྟ་བྱས་ཏེ་ས་ངོས་དང་བར་
སྣང་། རྒྱ་མཚོའི་ནང་བཅས་ལ་འཕངས་པས་ས་ངོས་དང་
བར་སྣང་རྒྱ་མཚོ་བཅས་ལ་དུག་རྫས་ཀྱིས་གཙོག་སྐྱོན་རྒྱ་
ཆེར་གཏང་ནས་སེམས་ཅན་ཀུན་གྱི་འཚོ་གནས་ལ་གནོད་
ཚབ་བློར་མི་ཤོང་བ་བྱས་པ་ཡིན་ཏེ། དཔེར་ན། སྤྱི་ལོ་
༡༩༥ ༢ལོར་དབྱིན་ཇིའི་གྲོང་ཁྱེར་བར་སྣང་དུ་དུག་གི་ན་
བུན་འཐེབས་ནས་ཟླ་བ་གཉིས་རིང་མི་བརྒྱད་སྟོང་ཙམ་
ཤི། དེ་བཞིན་སུ་ཏན་དང་ནོ་ཝེའི་ཕྱོགས་ཀྱི་མཚོ་དང་རྩི་
ཤིང་ལ་དུག་ཆར་བབས་པའི་སྟོབས་ཀྱིས་ཉ་སོགས་སྲོག་
ཆགས་ཀྱི་འཚོ་གནས་བྲལ། ཨ་རི་དང་ཁ་ན་ཏ་གཉིས་ཀྱི་
མཚོ་ལྔ་ཁྲི་ཙམ་དུག་ཆུར་གྱུར་ནས་མཐར་རིམ་བཞིན་མི་
1 5 6



ལ་གནོད་སྐྱོན་བྱུང་སྟེ། སྤྱི་ལོ ༡༩༨༧ལོར་ཨ་རིས་བརྟག་
དཔྱད་བྱས་པས་མི་བྱེ་བ་གསུམ་ལ་དུག་གི་གནོད་པ་ཐེབས་
ཟེར། དེས་ན་རྒྱུ་འབྲས་བསླུ་མེད་སྟོབས་ཀྱིས་ནུབ་ཕྱོགས་
དང་མཚོ་མཐའི་གྲོང་མི་རྣམས་ཀྱིས་སེམས་ཅན་དོན་མེད་
ལ་གནོད་པ་ཚབ་ཆེར་བྱས་པ་དང་ཚན་རིག་གི་འབྲས་བུ་
ངན་པ་རྣམས་སྤྱད་ཆེ་བའི་རྣམ་སྨིན་ཡང་ཁོ་ཚོའི་སར་མཐོང་
ཆོས་མྱོང་འགྱུར་མང་བ་ཡིན་ཏེ། དེ་ཡང་ས་གཡོ་དང་མེ་
དགྲ། ཆུ་འཇིགས་དང་རླུང་ཐོག་བཅས་བར་མེད་དུ་འབྱུང་
བ་རྣམས་ལ་བསམ་ན་ང་ཚོས་སྙིང་རྗེའི་གནས་སུ་གྱུར། །
འོན་ཀྱང་ང་ཚོས་དེ་ལས་གྲོལ་བའི་ཐབས་བསྟན་རྒྱུ་ཡོད་
ཀྱང་ཉན་པར་དཀའ་བ་དམུ་རྒོད་ཀྱི་རང་བཞིན་ཡིན།
མ་ཚད་འཛམ་གླིང་སྤྱི་ལ་ཉམས་ཆགས་བཟོ་ཚུལ་ནི་སྤྱི་ལོ་
༢༠༠༧སྤྱི་ཟླ༧ནང་འཛམ་གླིང་གསར་འགྱུར་ལས། རྒྱ་
ནག་གི་ཚན་རིག་མཁས་པ་ཞིག་གིས་ཚོད་དཔག་བྱས་པ་
ལས་སའི་གོ་ལའི་ཚ་དྲོད་ཆེ་རུ་སོང་བའི་རྒྱུ་མཚན་གྱིས་འཛམ་
གླིང་སྟེང་དུ་རིམ་བཞིན་ཆུ་དཀོན་པོར་འགྱུར་བའི་དཀའ་
1 57



ངལ་ཡོད་དེ། དེ་སྔོན་ནས་ད་བར་ལོ་བཞི་ཅུའི་ནང་མཚོ་
བོད་ས་ཁུལ་གྱི་གཙང་པོ་ཆེན་པོ་རྨ་ཆུ་དང་འབྲི་ཆུ་བཅས་
བརྒྱ་ཆ་ཉི་ཤུ་ཙམ་ཉུང་དུ་སོང་འདུག དེ་མིན་མཚོ་རྣམས་
ཀྱང་དེ་བཞིན་ཆུང་དུ་སོང་འདུག མ་ཚད་སྔར་གྱི་ཆུ་མིག་
ཡོད་ས་མང་ཙམ་དེང་དུས་སྐམ་ཟིན་འདུག་ཟེར། དེ་ཡང་
ས་གོ་ལ་ཚ་དྲོད་ཆེ་རུ་འགྲོ་བའི་རྒྱུ་ནི་གྲོང་ཁྱེར་ཁག་གི་བཟོ་
གྲྭའི་དུད་པ་དང་རྫས་སྦྱོར་གྱི་རླང་པ་བཅས་སའི་གོ་ལའི་
ཕྱི་ངོས་ཨེར་དབྱང་ཧ་ཐན་ལ་དུད་རླང་ཆེས་ཆེར་འཁྲིགས་
པའི་སྟོབས་ཀྱིས་མཁའ་རླུང་རྒྱུ་ས་མེད་པར་གྱུར་ནས་ཚ་
དྲོད་ཆེ་རུ་འགྲོ་བ་ཡིན་པར་བཤད་དོ། །དེས་ན་མཁའ་
དབྱིངས་སུ་ཁྱབ་པའི་གཙོག་སྐྱོན་དེ་སེལ་བར་བྱེད་པའི་
ཐབས་ལ་བརྩོན་མཁན་ཨ་རི་དང་ཀྲུང་གོ་གཉིས་ཀྱི་མཉམ་
ལས་གསར་དུ་གཙུགས་པར་ཡིན་འདུག དེ་བཞིན་ས་
འོག་ལ་ཡོད་པའི་གཏེར་རྫས་སྣ་ཚོགས་དང༌། ས་སྟེང་དུ་
ཡོད་པའི་སྐྱེ་དངོས་རྣམས་རྩ་མེད་བཟོས་པའི་སྟོབས་ཀྱིས་
རང་བྱུང་ཁམས་དོ་མི་མཉམ་པ། སད་སེར་དང་ཐན་པ།
1 5 8



གངས་ལོག་དང་རླུང་ལོག ཆུ་ལོག ས་གཡོ། ནད་རིགས་
སོགས་འབྱུང་བ་ནི་རིག་པ་ངན་པའི་འབྲས་བུ་ལས་བྱུང༌
བ་ལ་སུས་བསྙོན་དུ་མེད་པ་ཡིན་ནོ། །གཉིས་པ་ནང་རིག་
གི་འབྲས་བུ་ནི། ལས་དགེ་དང་མི་དགེ་སོ་སོའི་འབྲས་བུ་
བདེ་བ་དང་སྡུག་བསྔལ་སོ་སོར་བསླུ་མེད་འབྱུང་བར་ངེས་
པ། སྡུག་བསྔལ་བའི་སེམས་ཅན་རྣམས་སྐྱོབ་པའི་དོན་དུ་
རང་གིས་སྐྱོབ་པར་དམ་བཅའ་ཞིང་། ལག་ལེན་དུ་སེམས་
ཅན་གོས་འདོད་པ་ལ་གོས། ཟས་འདོད་པ་ལ་ཟས། ཆོས་
འདོད་པ་ལ་ཆོས་ཀྱི་སྦྱིན་པ་གཏོང་བ། སེམས་ཅན་ལ་གནོད་
པ་སྤང་བའི་ཕྱིར་རང་གི་ལུས་ངག་ཡིད་ཉོན་མོངས་ལས་
བསྲུང་བའི་ཚུལ་ཁྲིམས། རང་ལ་གནོད་པར་བྱེད་པའི་
སེམས་ཅན་གང་ཡིན་ཡང་ཉོན་མོངས་ཀྱི་རང་བཞིན་ཅན་
ཡིན་པར་ཤེས་ནས་བཟོད་པར་བྱེད་པ། སེམས་ཅན་ལ་
ཕན་པའི་དགེ་བའི་ལས་གང་སྒྲུབ་དགོས་ཀྱང་མི་ཞུམ་པའི་
བརྩོན་འགྲུས། དགེ་ལས་དེ་དག་སྒྲུབ་སྐབས་སུ་སེམས་
གཡེང་བའི་དབང་དུ་མ་སོང་བ་བསམ་གཏན། དགེ་བ་
1
5 9



དང་སྡིག་པའི་རང་བཞིན་ཤེས་ནས་སྤང་བླང་ཇི་བཞིན་
བྱེད་ཤེས་པའི་ཤེས་རབ་བཅས་ནི་ཕར་ཕྱིན་དྲུག་གི་ནང་
རིག་ཡིན། དེ་བཞིན་ཆོས་ཀུན་སྣང་ཡང་དོན་ལ་བདེན་
པར་ཚུགས་ཐུབ་གཅིག་ཀྱང་མེད་པ་རྨི་ལམ་སྐབས་ཀྱི་སྣང་
བ་དང་མཚུངས་པར་ཤེས་པ། དེ་བཞིན་སངས་རྒྱས་བསླུ་
མེད་ཚད་མའི་སྐྱེས་བུ་ཡིན་པ་སྟེ་ཁོང་ཉིད་ཀྱིས་འཁོར་བའི་
སྐྱོན་ཤེས་ནས་སྟོབས་འབྱོར་སྙན་གྲགས་ཆེ་བའི་རྒྱལ་སྲིད་
ཀྱང་མཆིལ་མ་བཞིན་བོར་ནས་ཞི་བདེའི་ལམ་ལ་གཤེགས་
ཏེ་ཐར་པའི་གོ་འཕང་རྙེད། རང་གིས་ཞི་བདེའི་ལམ་བཟང་
བརྙེད་པ་དེ་མཐའ་ཡས་པའི་སེམས་ཅན་ལ་སྟོན་པར་མཛད་
པ་ཁོང་གི་ཞལ་ནས། ངས་ནི་ཁྱོད་ལ་ཐར་པའི་ཐབས་བསྟན་
ཀྱི། །ཐར་པ་རང་ལ་རག་ལས་བརྩོན་པར་གྱིས། །གསུངས་
པས་ཀྱང་གོ་བར་ངེས། དེ་བཞིན་སྐྱབས་སྟོན་པ་པོ་སངས་
རྒྱས་ལ་དྲིན་ཆེན་དུ་ཤེས་པ། དེས་བསྟན་པའི་ཆོས་ནི་བདེ་
བའི་ལམ་བཟང་དུ་ཤེས་པ། བདེ་བའི་ལམ་བཟང་དུ་འགྲོ་
བའི་དགེ་འདུན་ནི་ལམ་གྲོགས་སུ་ཤེས་ནས་དཀོན་མཆོག་
1 6_0



རིན་པོ་ཆེ་གསུམ་ལ་མགོན་སྐྱབས་རེ་བ་ནི་ནང་པའི་གྲལ་
དུ་ཞུགས་ཐུབ་པ་ཡིན་ཏེ། ཇོ་བོ་རྗེ་དཔལ་ལྡན་ཨ་ཏི་ཤས།
ཕྱི་པ་ནང་པ་སྐྱབས་འགྲོའི་ཁྱད། ཐེག་པ་ཆེ་ཆུང་སེམས་
བསྐྱེད་ཁྱད་བཅས་གསུངས་སོ། །འོན་ཀྱང་དེང་དུས་ཀྱི་གང་
ཟག་འདི་སྣང་གི་འདོད་སྲེད་ཐག་པས་ཆེས་ཆེར་གདམས་
པ་དག་འདི་ལྟར། སངས་རྒྱས་ཁོ་རང་བདེ་བའི་ས་རུ་སླེབས་
པ་དང་ཁོས་བསྟན་པའི་ལམ་དེ་ང་ཚོ་ལ་མི་མཁོ། ང་ཚོ་ཚེ་
འདིར་བདེ་སྐྱིད་ཡོད་ན་ཆོག་ཟེར་བ་དག་ཉོན་ཅིག ཁྱོད་
རང་སྙིང་རེ་རྗེ། སངས་རྒྱས་ཐུགས་རྗེ་ཅན་གྱི་སྙིང་བརྩེ་
བའི་སྒོ་ནས་མ་དྲིན་པོ་ཆེས་བུ་ལ་བརྩེ་བས་འདོམས་པ་བཞིན་
བྱས་ཀྱང་ཁྱོད་ལ་ཕན་བྱེད་དུ་མ་སོང་བར་ཁྱོད་རང་ཉིད་
སྡིག་པའི་ཕྲུ་གུ་མ་ཡི་བཤད་དུ་གྱུར་དོན་ནི། ཁྱོད་རང་ལ་
ལོག་རྟོག་ཚད་མེད་པ་ཞིག་ཡོད་པའི་དབང་གིས་ཡིན་ཏེ།
དེ་རྒྱུ་མཚན་དང་བསྒྲུབ་བྱེད་ངས་མདོར་ཙམ་བརྗོད་ན།
སངས་རྒྱས་ཀྱིས་ཚེ་ཕྱི་མ་མ་ཟད་ད་ལྟར་ཡང་བདེ་བ་དང་
ཕན་པ་འབྱུང་བའི་ཕྱིར་དུ་བྱམས་པ་སྒོམ་དགོས། སྡུག་
1
6 1



བསྔལ་ཅན་ལ་སྙིང་རྗེ་སྒོམ་པ། སེམས་ཅན་ཀུན་ལ་ཕ་མའི་
རང་བཞིན་བསམ་ནས་གནོད་འཚེ་བྱེད་མི་རུང༌། རང་
ནུས་གང་ཐོན་གྱི་སྒོ་ནས་སེམས་ཅན་ལ་ཕན་ཐབས་བྱེད་
དགོས། འདོད་པ་ཆུང་ལ་ཆོག་ཤེས་པ་དགོས་མ་གཏོག་
འདོད་པའི་ཡོན་ཏན་ལ་ནམ་ཡང་ངོམ་པའི་སྐབས་མེད་
གསུང་པ་འདི་དག་རིག་པ་ཡང་དག་གི་ལམ་ནས་དེ་དག་
ཚེ་འདིར་དགོས་པའི་མཆོག་མ་ཡིན་པ་སྨྲ་ནུས་སམ། གཞན་
ཡང་སངས་རྒྱས་ཀྱི་གདམས་པ་དེ་དག་ལ་སྣང་མེད་བྱེད་
མཁན་རྣམས་ཀྱི་ཚེ་འདིའི་འཚོ་ཐབས་བྱེད་མཁན་ཚོའི་རང་
བཞིན་ནི། འགའ་ཞིག་གིས་མི་ནོར་རྐུས་ཏེ་འཚོ་ཐབས་
རློམ་པའི་མཐར་རང་ཉིད་ལོ་གྲངས་བཙོན་དུ་གནས་དགོས་
ཐུག་པ་ལ་ལྟོས་ཤིག ཡང་འགའ་ཞིག་གིས་མི་ནོར་བཙན་
འཕྲོག་བྱེད་པའི་དོན་དུ་ཕ་རོལ་གྱི་སྲོག་དང་བྲལ་བར་བྱེད་
པའི་རྗེས་རང་གི་སྲོག་ཤོར་བ་རྣམས་ལ་ལྟོས་ཤིག འགའ་
ཞིག་འདོད་པས་མ་ངོམ་ནས་བུད་མེད་ལ་བཙན་གཡེམ་
བྱེད་པའི་མཐར་རང་གི་སྲོག་ཤོར་བ་ལྟོས་ཤིག ཡང་འགའ་
1 6
2



ཞིག་རང་གི་ཆུང་མས་མ་ངོམ་ནས་མི་གཞན་གྱི་ཆུང་མར་
སྤྱད་པས་ཕ་རོལ་གྱི་ཆུང་མའི་བདག་པོ་དང་འཁྲུགས་ཤིང་
རང་གི་ཆུང་མ་དང་ཁ་བྲལ་བའི་ངང་ཚུལ་ལ་ལྟོས་ཤིག་
ཡང་འགའ་ཞིག་གིས་རང་ལ་ཟས་གོས་གང་གི་ཕོངས་པ་
མེད་ཀྱང་དེས་མ་ངོམ་ནས་ཉིན་མཚན་ཀུན་ཏུ་འབད་པའི་
མཐར་ལོངས་སྤྱོད་ལོང་མ་བྱུང་བ་ཚེ་ཕ་རོལ་ཏུ་སོང་བ་རྣམས་
ལ་ལྟོས་ཤིག དེའི་ཕྱིར་ནུབ་ཕྱོགས་ཀྱི་མི་མང་པོར་ལོངས་
སྤྱོད་ཆ་རྐྱེན་རབ་ཏུ་ལྡན་ཡང་སེམས་ལ་བདེ་བ་ལྡན་མ་ཐུབ་
པ། ལ་ལ་ནི་རང་གིས་རང་སྲོག་འདོར་བར་བྱེད། ལ་ལ་
ནི་སེམས་ཀྱི་གདུང་བ་གསོ་བྱེད་དུ་ཤར་ཕྱོགས་ཀྱི་རིག་པ་
ལ་འཇུག་པར་བྱེད་ནས་དེ་ལ་བསྔགས་བརྗོད་རྒྱ་ཆེར་བྱེད་
ཚུལ་ལ་ལྟོས་ཤིག ལ་ལ་ནི་ད་ལྟའི་དེང་རབས་ཟེར་བའི་
མིང་པོ་ཆེའི་འཚོ་བའི་འགྲན་རྩོད་ལ་སྐྱོ་ནས་སྔར་ཡར་རྒྱས་
མེད་པའི་གདོད་མའི་སྐབས་ཀྱི་འཚོ་ཚུལ་ལ་ཕྱིར་ལོག་པར་
བྱེད་འདོད་པའི་བསམ་ཚུལ་སྨྲ། དེ་བཞིན་རྒྱ་ནག་རྒྱལ་
ཁབ་གཅིག་ལ་ཡང་སྤྱི་ལོ་༢༠༠༣ལོར་གསར་འགྱུར་སྙན་
1 6 3



ཞུ་ལས། ལོ་རེར་མི་འབུམ་གཉིས་རེ་ཙམ་རང་སྲོག་བཅད་
དེ་ཤི་གི་ཡོད་ཟེར། དེདག་གི་གནད་དོན་ཆེད་ལས་མཁས་
པས་བརྟགས་པས། རྒྱུ་མཚན་ནི་སྤྱི་ཚོགས་ཀྱི་འགྲན་རྩོད་
ཇེ་དྲག་ཏུ་ཕྱིན་ཅིང་འཚོ་བའི་གནོན་ཤུགས་མི་བཟོད་པས་
ཡིན་པར་བཤད་པའི་ངང་ཚུལ་ལ་ལྟོས་ཤིག དེའི་ཕྱིར་མཁས་
དབང་དགེ་འདུན་ཆོས་འཕེལ་གྱིས། ཡུན་རིང་འགྲོགས་
ན་འཁོར་བའི་བྱ་བཞག་ལ། །མི་སྐྱོའི་དངོས་པོ་གཅིག་ཀྱང་
ཡོད་མ་ཡིན། །སྐྱོ་བའི་སེམས་གསོ་དམ་པའི་ལྷ་ཆོས་ཏེ། །
སེམས་ཀྱི་ཁོང་ན་ལེན་རེར་འོང་བ་ངེས། །གསུངས་སོ། །
མདོར་ན་ནང་རིག་པའི་རྒྱུ་འབྲས་ནི། འདི་ཕྱི་ཀུན་ཏུ་ལུས་
དང་སེམས་ཀྱི་བདེ་བའི་རྒྱུ་ཁོ་ན་ཡིན། དེས་ན་ང་ཚོས་
ཚན་རིག་དང་ནང་དོན་རིག་པ་གཉིས་ཀྱི་གོ་བ་ཡང་དག་
པ་ལོང་ན། ནང་རིག་པ་འདི་ཚན་རིག་ཡིན་པར་སྒྲུབ་མི་
དགོས། ཚན་རིག་དང་མཐུན་པར་ཡང་བརྗོད་མི་དགོས།
འདི་གཉིས་གཅིག་ཡིན་པ་དང་། འདྲ་དགོས་དོན་ལར་
ནས་མེད་དེ། རྒྱུ་འབྲས་སོ་སོ་བ་ཡིན་པས་སོ། །དཔེར་
1 6 4



ན་གྲོ་སྲན་གྱི་རྒྱུ་འབྲས་སོ་སོ་བཞིན་ནོ། །ནང་རིག་འདི་
ནི་འཛམ་གླིང་འདིར་རིག་པའི་རྒྱལ་པོ་ཚུགས་ཐུབ་ཞིག་
ཡིན་པར་ད་གདོད་ཤེས་སོ། །འདི་ལྟར་མ་ཤེས་སྐབས་ནང་
རིག་འདི་ཚན་རིག་ཡིན་པར་སྨྲ་མཁན་ཡང་ཡོད། ཚན་
རིག་དང་འགལ་བར་སྨྲ་མཁན་ཡང་ཡོད། ཚན་རིག་དང་
མཐུན་པར་སྨྲ་མཁན་ཡང་ཡོད། དེའི་ཕྱིར་མཁས་དབང་
དགེ་འདུན་ཆོས་འཕེལ་གྱིས། རང་རེའི་སྟོན་པའི་ཆོས་ལུགས་
འདི་ལ་གཞི་གནས་ལུགས། ལམ་གྱི་བགྲོད་ཚུལ། འབྲས་
བུའི་ཡོན་ཏན་བཤད་པའི་ཆ་གང་ནས་ཀྱང་ཡན་སིའི་རིག་
པ་ལ་ངོ་གནོང་དགོས་པ་ཞིག་ངེས་པར་མེད། དེར་མ་ཟད་
རིག་པ་གཞན་ཀུན་བརྩེགས་རྨང་དུ་བྱེད་ཐུབ་པ་ཡོད་
གསུངས་པ་དང་། དེ་བཞིན་དབྱིན་ཇིའི་སྐྱེ་དངོས་རིག་
པ་དང་དངོས་ལུགས་རིགས་པ་མཁན་ཁི་རི་ཁི་Crick, ཡིས།
ནང་བསྟན་སངས་རྒྱས་ཆོས་ལུགས་ནི་ཆོས་ལུགས་ལས་ཀྱང་
ཁྱད་དུ་འཕགས་པའི་ཆོས་ལུགས་ཞིག་རེད། ནང་བསྟན་
སངས་རྒྱས་ཆོས་ལུགས་ནི་བསམ་བློའི་རིག་པ་ལས་ཁྱད་
1 6 5



དུ་འཕགས་པའི་བསམ་བློའི་རིག་པ་ཞིག་རེད། ནང་བསྟན་
སངས་རྒྱས་ཆོས་ལུགས་ནི་ཚན་རིག་རིག་པ་ལས་ཀྱང་ཁྱད་
དུ་འཕགས་པའི་ཚན་རིག་པ་ཞིག་རེད་ཅེས་དང་། ཀྲུང་
གོའི་བསམ་བློ་བ་ཆེན་པོ་སུང་ཀྲུང་ཧྲན་གྱིས་ནང་བསྟན་
ནི་ཚན་རིག་གི་ཨ་མ་ཡིན་གསུངས་པ་བཅས་འཛམ་གླིང་
ཤར་ནུབ་ཀྱི་མཁས་པ་ཚན་རིག་དང་ནང་རིག་གི་དོན་ཇི་
བཞིན་ཤེས་པ་འདི་དག་གིས་བཤད་པ་ལ་མཚོན་ཏེ་ཇི་
བཞིན་ཤེས་པར་བྱའོ། །
སླར་སྨྲས།
ནང་དོན་རིག་པ་མཐོ་རིས་སྨིན་ལེགས་དང་། །
ཚན་རྩལ་རིག་པ་མགྲིན་བཅུའི་སྨིན་ལེགས་གཉིས། །
ཡུད་ཙམ་གཟུགས་མཛེས་དབྱིབས་ལེགས་མཚུངས་ན་ཡང་།།
གཏན་གྱི་སྤྱོད་གཤིས་འདྲ་མིན་མྱོང་བས་ཤེས། །
ཞེས་པ་འདི་ནགས་ཤོད་པ་སྐལ་འགྲུབ་དེས་བླ་ཁྱབ་ལྔ་རིག་འཕེལ་རྒྱ
ས་གླིང་དུ་བྲིས་པའོ། །
1 6 6



༄༅། །ང་ཡི་མི་ཚེའི་བཤུལ་ལམ།
སྔོན་བསགས་ལས་སྨོན་དཀར་པོའི་རུམ་ཁ་ནས། །
ཙིར་སྐད་སྒྲོག་བཞིན་མི་ཡི་སྲིད་པར་ལྷུང་། །
བགྲང་བྱའི་ཉག་མ་ཕྲ་བའི་མུན་པའི་དུས། །
རེ་དོགས་ངོ་ཚའི་གོས་དང་བྲལ་བ་ཞིག །
ཁུར་དུ་ལྕི་བའི་དྲིན་ལྡན་ཕ་མེས་དང༌། །
དགེ་རྒན་གཞན་ཕན་བཟང་པོའི་སྣང་བའི་འོག །
གོམ་སྟབས་འཁྱོར་བཞིན་སློབ་གྲྭའི་དོ་ར་རུ། །
དབྱངས་གསལ་སྒྲ་དང་ངུ་སྐད་རེ་མོར་གནས། །
རེ་ཞིག་ཐོགས་མའི་ལམ་ཆེན་ལ་ཞུགས་ཏེ། །
འབྲོག་ཏུ་དཀར་ནགས་ཕྱུགས་ཀྱི་བཀོལ་སྡུད་དང་། །
འདའ་རུ་ས་ཞིང་རྨོ་བཀོལ་ལ་སོགས་པའི། །
འཇིག་རྟེན་འཁོར་བའི་ལམ་དུ་ཐིང་གཅིག་ཞུགས། །
ནམ་ཞིག་ངེས་འབྱུང་ཆབ་ཀྱིས་སེམས་རྩ་རླན། །
ཤཱཀྱའི་བསྟན་ལ་ཡིད་སྨོན་ཆེར་ཤོར་ཏེ། ། །
1 6 7



འཇིག་རྟེན་བྱ་བ་ཕྱི་མིག་མ་ལྟས་པར། །
དམ་ཆོས་བསྟི་གནས་དགོན་པར་ཤུགས་ཀྱིས་བསྐྱོད། །
སོར་གསུམ་གཙུག་ཕུད་མཁན་སློབ་ཕྱག་ཏུ་ཕུལ། །
བསླབ་སྡོམ་ཟུང་གཅིག་གནང་བ་དང་དུ་བླངས། །
རྣམ་གསུམ་ངུར་སྨྲིག་ཆོས་གོས་ལུས་ལ་བགོས། །
འདོན་རྟའི་མགྲིན་དབྱངས་སྒྲོག་བཞིན་ལོ་ཤས་ཕྱིན། །
ཡང་ཅིག་དཔྱོད་ཤེས་རིགས་པའི་གུར་ཁང་ནས། །
ཤེས་རིགས་སྦྲང་རྩི་མངར་མོ་མ་རོལ་ན། །
མི་ཡུལ་བསྐྱེད་ཚལ་འགྲིམ་པ་དོན་ཆུང་དུ། །
དྲན་པའི་མོད་ལ་བློ་ཁ་སློབ་གྲྭར་ཕྱོགས། །
ལེ་བར་སྟོང་གིས་ཆོད་པའི་རི་ཆུའི་མཐའ། །
རྐང་ཟུང་རླུང་གི་འཁོར་ལོ་བསྒྱུར་བཞིན་དུ། །
ཚ་དྲང་ངལ་དུབ་གཡུལ་ལ་གོ་བགོས་ཏེ། །
མདོ་སྨད་ལྔ་རིགས་ནོར་བུའི་ཞིང་སར་བརྟོལ། །
ཕྱོགས་དེར་གཞན་ཕན་ཆུ་འཛིན་ཆེར་བཀྲིགས་པའི། །
བཤེས་གཉེན་བཟང་པོས་ཤེས་རིགས་སྦྲང་ཆར་འཇོ། །
1
6
8



སློབ་གྲོགས་ལྷག་བསམ་འདབ་བརྒྱ་གྲོལ་བ་ཚོས། །
མཐུན་རྐྱེན་ཟས་གོས་ཟེའུ་འབྲུའི་ཕུང་པོར་བསྐྱིལ། །
སྔ་འགྱུར་བསྟན་པའི་ཕྱི་མོ་རྫོགས་ཆེན་གྱི། ། །
མཁས་བརྒྱ་གྲུབ་སྟོང་ལྟེ་གནས་ཤྲཱི་སེང་དང་། །
མཚུངས་མེད་བྱ་བྲལ་ལྟེ་གནས་ཀླུ་མདོ་ནས། །
རང་ནུས་ཡོད་དགུས་རིགས་པའི་བཅུད་བཟང་འཐུང་། །
ལྷག་པར་གྲུབ་དབང་པདྨའི་ཐུགས་བསྐྱེད་ལས། །
དཔལ་ཡུལ་མཐོ་སློབ་དར་གླིང་དགའ་ཚལ་དུ། །
ཐོས་བསམ་བརྩོན་པའི་ལྕགས་ཀྱིས་ཉེར་བྲབ་སྟེ། །
འཛིན་རིམ་དགུ་པའི་ལ་མོ་ཐོན་པར་བྱས། །
ད་ནི་འཁོར་བའི་རྒྱུན་ཐག་གཅོད་ཕྱིར་དུ། །
ཟམ་ལམ་སྒོམ་སྒྲུབ་ཟས་མཆོག་མ་རོལ་ན། །
དལ་འབྱོར་མི་ལུས་སྟོང་ཟད་མ་སོང་ཡང་། །
དོན་འབྲས་མཆོག་དེ་ད་དུང་མ་ལོན་འདུག །
ཅི་ཕྱིར་ཐོགས་མ་མེད་ནས་ད་ལྟའི་བར། །
མཐོ་དམན་བཟང་ངན་འཁོར་བའི་བདེ་སྡུག་ལ། །
1
6 9



སྤྱད་པའི་བགྲང་མཐའ་བློ་ཡུལ་འགོངས་ན་ཡང་། །
ཐ་མར་ཐོབ་པ་འཇའ་ཚོན་རྗེས་སྙེགས་འདྲ། །
ཞེས་པ་འདི་ནི་རང་ཉིད་མི་ཚེའི་རྒྱུད་ལམ་ལ་ཕྱིར་དྲན་བྱས་
པའི་སྐབས་ཉིས་སྟོང་བདུན་ལོའི་བོད་ཟླ་༧ཚེས་༡༥ ལ་སྐལ་བཟང་
དོན་འགྲུབ་ཏུ་འབོད་པ་དེ་ནང་ཆེན་བླ་ཁྱབ་དགོན་དུ་བྲིས་སོ། །
༄༅། །སྣ་ཚོགས་ཐོར་བུའི་སྐོར།
གླིང་བཞི་རི་རབ་དང་བཅས་པའམ་ཟླུམ་གཟུགས་
གོ་ལ་ཧྲིལ་པོའི་འཁོར་ཡུག་ཀུན་ཏུ་འཁྲུགས་རྩོད་དང་རྨེ་
ངག་གི་མུན་པ་མཐའ་རུ་བཅིལ་མཛད། ཞི་བསིལ་ཉ་གང་
གི་དཀྱིལ་འཁོར་ཞིག་ལྷམ་མེར་མཁའ་རུ་གསལ་བ་འདི་
ནི་ཁྲི་ཤོར་རྒྱལ་མོའི་ཆུ་ག་ཏེར་ནས་ཐོན་པའི་བསིལ་ལྡན་
གྱི་འོད་དཀར་ཉིད་ཡིན་པར་སྨོས་ཅི། འོན་ཀྱང་ལས་རླུང་
གོ་ལའི་འགྲོས་ཀྱིས་མེ་མཚམས་ཀྱི་ས་འཛིན་ཕྲག་ཏུ་འཁོར་
བསྐྱོད་བྱས། དེ་ཡི་ཞི་འཇམ་དཀར་པོའི་འོད་སྣང་གིས་
1 70



གནས་འདིའི་རང་ལམ་མཐོང་བ་སུས་ཀྱང་ཤེས། དེ་ཡང་
སྤྱི་ལོ་༢༠༠༧སྤྱི་ཟླ་༩་ཚེས་༤ནས་༦བར་དུ་བརྡ་ཡི་ཐེག་
ཆེན་ཆོས་གླིང་གཙུག་ལག་ཁང་དུ་སེང་ག་པུ་རི། མ་ལེ་ཤི་
ཡ། རྒྱ་གར་ཉི་ཤི་ཡ་བཅས་རྒྱ་ཡི་ཆོས་ཞུ་བ་སྟོང་ཕྲག་འགའ་
ཞིག་ལ་བསམ་པ་བཟང་པོས་གཞི་བྱས་པའི་ནང་ཆོས་ཀྱི་
གོ་དོན་གསུངས་པའི་སྐབས། རྒྱ་རིགས་ཆོས་ཞུ་བ་རྣམས་
ལ་ཆོས་དང་འབྲེལ་བའི་དྲི་བ་ཞུ་བའི་གོ་སྐབས་གནང་རྗེས་
རྒྱ་རིགས་ཆོས་ཞུས་པ་འགའ་རེས་འདི་ལྟར་དྲིས་པ། ད་
སྐབས་བོད་ཀྱི་རིག་གནས་དང་ཆོས་ལུགས་གནས་ཚུལ་ཅི་
འདྲ་ཡོད། གང་ཉིད་ཀྱི་སྐུ་རབས་རྗེས་མ་དེ་ཇི་ལྟར་ཡོང་
གི་རེད་བཅས་ཞུས་སོ། །མགོན་པོས་གསུང་དོན་དེང་དུས་
བོད་ཀྱི་རིག་གནས་དང་ཆོས་ལུགས་ཉམས་གུད་དུ་འགྲོ་
བའི་སྒང་ཡིན་པ་རྒྱུད་ལམ་ཁག་དང་གསར་བཀོད་པ་ཚོས་
བརྗོད་ཀྱི་འདུག་པ་ཇི་བཞིན་རེད་ཞེས་དང་། ང་ཡི་སྐུ་རབས་
རྗེས་མ་ནི་ང་ལ་རང་དབང་མེད། བོད་རྒྱ་ཆེའི་མི་དམངས་
ཀྱིས་རྒྱུན་མཐུད་མི་མཐུད་ལ་རག་ལས། སྤྱིར་ཡང་སྤྲུལ་
1 7 1



ངོས་བཟུང་བ་ཡིན་ན་བསྟན་པ་དང་སེམས་ཅན་ལ་ཕན་
མཁན་ཞིག་དགོས་པ་ལས་དེ་མིན་དགོས་པ་མེད་གསུངས་
སོ། ། །
ཡང་བྱམས་སྙིང་འོད་སྟོང་སྟོབས་ཀྱིས་ཕན་བདེའི་
འདབ་སྟོང་ལྷུག་པར་གྲོལ་བའི་འཇར་མན་རྒྱལ་ཁབ་ཏུ་
སྤྱི་ལོ་༢༠༠༧ཟླ་༧ཚེས་༢༠ནང་མགོན་པོ་མཆོག་གིས་བོད་
པའི་ན་གཞོན་རྣམས་ལ་གནང་བའི་བསླབ་བྱ་ནི། རང་
རེ་བོད་ཀྱི་ན་གཞོན་རྣམས་སློབ་སྦྱོང་བྱེད་རྒྱུ་གལ་ཆེ་བ་དང་
སློབ་སྦྱོང་བྱེད་རྒྱུ་དེ་ཡང་། རང་གཅིག་པུའི་ཟས་གོས་ཆེད་
ཙམ་མིན་པ་ཆེན་པོའི་བྱ་བ་བསྒྲུབ་པའི་དོན་དང་། བོད་
མི་དམངས་ལ་ཞབས་ཞུས་སྒྲུབ་ཐུབ་པར་བྱ་རྒྱུ། བོད་ཀྱི་
རིག་གནས་ཁག་སྦྱང་རྒྱུ། རིག་གནས་ལ་ཡང་དེང་དུས་
ཀྱི་རིག་གནས་ཁོ་ན་ནི་སྐམ་པོ་འདྲ་བོ་འདུག་པས་དམ་པའི་
ཆོས་དང་འབྲེལ་བའི་སྒོ་ནས་སྦྱང་རྒྱུ་གལ་ཆེན་རེད་གསུངས་
སོ། །མ་ཟད་དེར་དགེ་སློང་མའི་སྡོམ་པའི་རྒྱུན་གསར་
སྤེལ་གནང་མཛད་འདུག །
1 7 2



ཡང་གཅིག་གོ་ལ་ཧྲིལ་པའི་སྟེང་དུ་བླ་ན་མེད་པའི་
དམ་པའི་ཆོས་ཀྱི་དེད་དཔོན། སྟོན་པའི་རྒྱལ་ཚབ་སྟོན་
པ་གཉིས་པ་ལྟ་བུ་དེས། སྤྱི་ལོ་༢༠༠༧ཟླ་བར་ཚེས༡༩ནས་
བཟུང་ཉིན་བདུན་རིང་ལ་དྭགས་ཡུལ་དུ་མི་རིགས་འདྲ་
མིན་ཆོས་ཞུ་བ་ཁྲི་ཕྲག་དྲུག་གི་དབུས་སུ་ནང་ཆོས་བསྟན་
པ་ཁྱབ་བརྡལ་དུ་བཏང་བ་ནི་བསམ་ཡུལ་ལས་འདས་པའི་
དགའ་བ་ཞིག་གོ །
ཡང་སྐྱབས་མཆོག་མགོན་པོ་མཆོག་དེ་སྤྱི་ལོ༢༠༠༧
ཟླ༩ཚེས༩རུ་ཡོབ་རོབ་སུ་ཏན་རྒྱལ་ཁབ་ཀྱི་གྲོང་ཁྱེར་འབའ་
སུ་ལོན་དུ་ཕེབས་ནས་ཡུལ་དེའི་ཆེས་མཐོའི་མཁས་ཅན་
དང་མི་དམངས་གཅིག་ཁྲི་གཅིག་སྟོང་ལྷག་ལ་གསུང་པ་
ནི་བདེ་བ་ནི་ཕྱི་ནས་མིན་པ་ནང་སེམས་ལས་འཚོལ་དགོས་
ཚུལ་དང་། ཚན་རིག་དང་ནང་རིག་གཉིས་འབྲེལ་བ་ཡོད་
ཚུལ། འཛམ་གླིང་སྟེང་གི་ཆོས་ལུགས་ཀུན་མཉམ་མཐུན་
དགོས་ཚུལ་ཡེ་ཤུའི་བླ་ཆེན་བཅས་ལ་གསུངས་སོ། །
ཡང་ལྷར་བཅས་འགྲོ་བའི་གཙུག་རྒྱན་དེ་ཉིད་སྤྱི་ལོ་
1 73



༢༠༠༧ཟླ༩ཚེས ༡༦ནས་ཡོ་རོབ་རྒྱལ་ཁབ་ཕོ་ཆི་སི་ནང་
དུ་ཕེབས་ནས་ཉིན་གསུམ་རིང་ལ་ཡོ་རོབ་རྒྱ་ཆེའི་ཆོས་དད་
པ་རྣམས་ལ་བྱང་ཆུབ་སེམས་པའི་སྤྱོད་པ་ལ་འཇུག་པ་གསུང་
པ་མ་ཟད་ཉིན་གཅིག་དེར་ཁ་ཆེའི་ལྷ་ཁང་ནང་དུ་ཕེབས་
ནས་ཡེ་ཤུ། ཁ་ཆེ། ཧིན་དུ། ནང་པ་བཅས་ཀྱི་ཆོས་ལུགས་
ཀྱི་འགོ་ཁྲིད་རྣམས་ལྷན་འཚོགས་བྱས་ཏེ་ཆོས་ལུགས་འདྲ་
མིན་ལ་བཟང་ངན་དང་བརྙས་དམོད་བྱེད་མི་རིགས་པ་
དང་། ཆོས་ལུགས་ཀུན་མཉམ་མཐུན་དང་འཛའ་འབྲེལ་
དགོས་པ་ཆོད་དོན་མཛད་འདུག །
ཀུན་ཕན་གསེར་མདོག་ཉི་མ་མཁའ་ནས་ཤར། །
འཛམ་གླིང་ས་གཞི་བྱམས་སྙིང་འོད་ཀྱིས་ཁྱབ། །
ཕན་བདེའི་པད་དཀར་འདབ་མ་ཡངས་པོར་གྲོལ། །
མི་ལྡོང་འབྱུང་བྱས་མ་མཐོང་སྙིང་རེ་རྗེ། །
ཞི་བདེའི་ཆར་སྤྲིན་སྨུག་པོ་དབྱིངས་ནས་འཁྲིགས། །
ཕྱོགས་མེད་ཀུན་ཕན་སྦྲང་ཆར་ས་གཞིར་ཁྱབ། །
1 7 4



ཕན་བདེའི་འབྲས་བཟང་སྣ་ཚོགས་ཅིར་ཡང་བཀྲ། །
རྡོ་བ་སྐམ་པོར་མ་རླན་ཡི་མུག་གནས། །
སྟོན་པ་གཉིས་པ་སྲིད་པ་ཁམས་འདིར་གཏམས། །
ཐེག་གསུམ་ཆོས་ཀྱིས་མཐའ་གཉིས་སྤངས་པ་ཡིས་། །
གྲངས་མེད་འགྲོ་བའི་སེམས་རྒྱུད་འདུལ་བའི་སྐབས། །
ལོག་པའི་ཁུང་བུར་མ་ཉལ་ཡར་དུ་ལོངས། །
སྐྱེ་མ་སྔོན་དུས་འོད་སྲུང་རྫོགས་བྱེད་ཀྱིས། །
སྐྱོན་བྲལ་ཐུབ་དབང་མི་སྡུག་མཚན་མཐོང་བཞིན། །
ཀུན་ཕན་ཞི་བདེའི་མགོན་པོ་གང་ཉིད་ལ། ། །
གནོད་བྱེད་དྭངས་མར་འཛིན་པ་ཅི་ཡིས་ནོངས། །
ཞེས་པ་འདི་ཡང་རྒྱང་སྲིངས་ནས་ཐོས་པ་བཞིན་དུ་འགྲུབ་
པས་ཡི་གེར་བཀོད་པའོ།
1 7 5



༄༅། །ལོ་རབས་མང་པོར་ཐོས་མ་མྱོང་བའི་དགའ་བའི་
གཏམ་གསར།
-
སྲིད་པ་འགྲོ་བའི་ཁམས་འདིར། །
རང་གི་སྲོག་ལས་ལྷག་པའི། །
གཅེས་པའི་དངོས་པོ་མ་མཐོང་། །
འདི་ལ་སྲུང་སྐྱོབ་བྱེད་པ། །
ཤེས་རིགས་ལྡན་པའི་མི་ཡི། །
ཡ་རབས་ལྡན་པའི་ལུགས་ཡིན། །
དེ་ཡང་རང་ཉིད་རང་ཡུལ་ལས་བསྐལ་བའི་མཚོ་
སྔོན་མོའི་ཕྱོགས་ལྔ་རིགས་འཕེལ་རྒྱས་གླིང་ཞེས་པ་རུ་ན་
གཞོན་བཙུན་པ་ཁག་གཅིག་ལ་བོད་ཀྱི་རིག་གནས་ཀྱི་རྩ་
བ་ཞིག་ལ་སློབ་སྟོན་བྱེད་པའི་ཟོལ་དུ་གནས་བཞིན་པའི་
སྤྱི་ལོ་༢༠༠༧ཟླ་༨ཚེས་༢༠སྔ་དྲོའི་ཆར་འཛམ་གླིང་རྒྱུངས་
བསྲེངས་གློག་ཕྲིན་ཉན་ནས་གནས་པའི་སྐབས། སྔར་མི་
1
7
6



ལོ་མང་ཙམ་སེམས་ལ་ཤར་ཡོད་མེད་ལ་མ་ལྟོས་པར་རྣ་བར་
ཐོས་མ་མྱོང་བའི་འཕྲིན་གཏམ་བཟང་པོ་ཞིག་ལྷང་ངེར་
ཐོས། དེ་ནི་བོད་བྱང་ཤར་ནག་ཆུར་སྡིག་པའི་ན་བུན་
འཚུབས་པའི་བཤས་ར་ནས་འཇིག་རྟེན་ཕྱི་མའི་ལམ་ལ་
འགྲོ་མ་རག་པའི་དུད་འགྲོ་གཡག་རྒོད་དྲུག་ཅུ་རེ་བདུན་
དང་ཉ་མོ་འབུམ་ཐེར་ཙམ་དམར་གསོད་ཀྱི་འཇིགས་པ་
ལས་སྐྱབས་ཏེ་འཚེ་མེད་ཞི་བདེ་ལ་བཏང་བ་རེད། དེ་ལྟར་
བཏང་མཁན་ནི་དཔའ་མཛངས་སྙིང་སྟོབས་ལྡན་ཞིང་དངོས་
པོའི་ནོར་གྱིས་ཕྱུག་པ། ནང་པའི་ཆོས་ཀྱི་རྩ་བ་བྱམས་དང་
སྙིང་རྗེ་ངོ་ཤེས་པ། བློ་དང་ཤེས་རིགས་ཡར་རྒྱས་ཕྱིན་པའི་
མངོན་རྟགས་ལྡན་པ་འབྲི་རུའི་ལྷ་སྡེ་དང་སོག་གི་ཆོས་སྡེ་
འགའ་ཞིག་ཡིན་པ་རེད། ཨ་རེ་ཅི་འདྲའི་བྱ་སྤྱོད་བཟང་
པོ་ཞིག་རེད། སེམས་དང་། ནུས་མེད་དང་མགོན་མེད།
སྐྱབས་མེད་ཀྱི་དུད་འགྲོ་རྣམས་སྡུག་བསྔལ་དང་འཇིགས་
སྐྲག་མི་འདོད་པ་རང་རེ་མི་དང་གཅིག་མཚུངས་ཡིན་པ་
མངོན་སུམ་དུ་མཐོང་རྒྱུ་ཡོད་པ་ཡིན་ཏེ། དཔེར་ན་ཁོ་ཚོ་
1 77



གནོད་པ་དང་འཚེ་བ་འཇིགས་པ་བཅས་ལས་ཐར་ཐབས་
བྱེད་པ་དང་། བདེ་བ་དང་འདོད་པའི་དོན་ཀུན་གཉེར་
བར་བྱེད་པའི་ཚུལ་ལ་ལྟོས། དེ་ལས་སྐྱབས་མཁན་ནི་ཆོས་
དང་འཇིག་རྟེན་གཉིས་ཀའི་ཕྱོགས་ནས་བཟང་པོའི་བྱ་སྤྱོད་
ཅན་ཡིན་ཏེ། །ཆོས་ཕྱོགས་ནས་བཤད་ན་སྡུག་ཅིང་འཕོངས་
པའི་སེམས་ཅན་གྱི་སྲོག་སྐྱབས་པ་ལས་ལྷག་པའི་འདུ་བྱས་
དགེ་བ་ཞིག་མེད་པ་སངས་རྒྱས་ཀྱི་གསུངས་ཏེ། སྲོག་སྐྱབས་
པའི་རྣམ་སྨིན་འབྲས་བུ་ནི་རང་སྐྱེ་བ་རྗེས་མར་བདེ་འགྲོ་
ལྷ་མའི་གོ་འཕངས་འཐོབ་པ། རྒྱུ་མཐུན་འབྲས་བུ་རང་
ཉིད་སྲོག་ལ་གནོད་པ་མེད་པའི་ཡུལ་དུ་སྐྱེ་བ། མྱོང་བ་རྒྱུ་
མཐུན་རང་གར་སྐྱེས་སུ་ཚེ་རིང་ཞིང་གཟི་བརྗིད་ཆེ་བ་ཐོབ་ ་
པ། དབང་གི་འབྲས་བུ་ས་ཕྱོགས་དང་ལོངས་སྤྱོད་ཡིད་
དུ་འོང་བ་རང་གི་སྲོག་ལ་མི་གནོད་པའི་ལོངས་སྤྱོད་ཐོབ་
པར་འགྱུར་བར་གསུངས་སོ། །དེ་བཞིན་རྒྱལ་སྲས་ཆེན་
པོ་ཞི་ལྷས་ཀྱང། སེམས་ཅན་མགུ་བྱ་མ་གཏོགས་པ། །རྒྱལ་
བ་རྒྱས་པའི་ཐབས་མེད་དོ་གསུངས་པས་དོན་ལ་བསྟན་
1
7 8



འཛིན་སྐྱེས་བུའི་ཞབས་བརྟན་དུ་དམིགས་པ། ཞོལ་དུ་སེམས་
ཅན་རྣམས་སྲོག་གི་འཇིགས་པ་ལས་སྐྱབས་པའི་དགེ་བ་
ཚད་མེད་གཉིས་མཉམ་དུ་ཐོབ་པ་ཡིན་པས་ཀུན་གྱིས་དགའ་
བ་སྒོམ་དང་དགེ་བ་མཉམ་དུ་ཐོབ་པར་མདོ་སྡུད་པ་ལས་
གསུངས་ཏེ། རྗེས་སུ་ཡི་རང་དགེ་བ་དེ་ནི་དེ་ལྟ་མིན་གསུངས་
སོ། །གཉིས་པ་འཇིག་རྟེན་ཕྱོགས་ནས་ཀྱང་བྱ་སྤྱོད་བཟང་
པོ་ཡིན་ཏེ། ལྷག་བསམ་དང་ཕན་སེམས། གཞན་དོན་ལས་
བྱུང་བའི་བྱ་བ་ཡིན་པས་ཐོབ་དང་གོ་ས་ལ་དམིགས་པའི་
རང་དོན་ཁོ་ན་ཅན་དང་མི་འདྲ་བ། མིང་དང་སྙན་གྲགས་
ལ་དམིགས་པའི་རྟེན་བཞེངས་ཆེན་པོ་ལྟ་བུ་མ་ཡིན་པ། །
ང་རྒྱལ་ངོམ་ཆོས་ཅན་གྱི་གནས་བསྐོར་ལྟ་བུ་མ་མིན་པ།
རང་དོན་དུ་ཟས་གོས་རྒྱུ་ནོར་ལ་དམིགས་པའི་ཆོས་འཚོགས་
ལྟ་བུ་མ་ཡིན་པ། སངས་རྒྱས་བྱང་སེམས་ཀྱི་རྟགས་མཚན་
བྱམས་དང་སྙིང་རྗེ་མེད་ལ་ལོག་སེམས་དང་གཡོ་ཟོར་ཅན་
གྱི་བླ་སྤྲུལ་མིང་ཅན་ལ་ཁྲི་འབུམ་གྱི་འབུལ་བ་ཕུལ་བ་ལས་
ཆར་ཙམ་མི་ཉེ་བའི་བྱ་ལས་བཟང་པོ་འདི་ནི། འདྲ་བའི་
1 79



བོད་པའི་ནང་ནས་མི་འདྲ་བའི་ཡར་རྒྱས་ཅན་གྱི་རང་རྟགས།
ཕྱིའི་དཔལ་འབྱོར་ཡར་རྒྱས་ཡོད་པ་མ་ཟད་ནང་གི་བསམ་
པའི་དཔལ་ཡོན་ཡང་ཡར་རྒྱས་ཅན་གྱི་མི་འདི་དག་ནི་ལོ་
ངོ་སྟོང་ཕྲག་དུ་མའི་མི་ཤེས་རྨོངས་གཉིད་ལས་གྲོལ་ཏེ།
ཤེས་བྱ་རིག་པའི་ཕྱོགས་ལ་བློ་གྲོས་རྒྱས་པའི་རང་རྟགས་
ཡིན་པས་ཅི་འདྲའི་དགའ་བ་ལ་ཡ། དེ་ཡང་སྲིན་བུ་མེ་
ཁྱེར་ལྟ་བུ་བདག་གིས་བསྔགས་བརྗོད་བྱེད་མི་དགོས་པར་
འཛམ་གླིང་འཕྲིན་སྒྲོག་ལས་གྲགས་ཡོད་ཀྱང་རང་སེམས་
གསོ་ཕྱིར་དང་གཞན་ཡང་བསྟོད་རྒྱུ་མེད་བཞིན་བསྟོད་ཁུར་
བྱེད་པ་ནི་ངོ་ཚའི་གནས་ཡིན་ཀྱང༌། བསྟོད་རྒྱུ་ཡོད་བཞིན་
མི་བསྟོད་པ་ནི་མ་རབས་ལུགས་སུ་ཤེས་ནས་བསྔགས་བརྗོད་
འདི་བྲིས་སོ། །
དེ་བཞིན་བོད་ཀྱི་མི་རིགས་ནི་མི་རིགས་སུས་ཀྱང་
འགྲན་མི་ནུས་པའི་བྱམས་སྙིང་ལྡན་པའི་རྟགས་དངོས་སུ་
མཐོང་རྒྱུ་ཡོད་པ་ཡིན། དཔེར་ན་སྤྱི་ལོ་ཉིས་སྟོང་བདུན་
གྱི་ཟླ་བ་བརྒྱད་པའི་ཚེས་ཉེར་གསུམ་ཉིན་མཚོ་སྔོན་ཕྱོགས་
1 80



ཀྱི་སྐྱེ་སྐུ་གྲོང་རྡལ་དུ་དེང་དུས་གསར་མཐོང་རློམ་པ་འགས་
གདམས་པའི་དོན་དངོས་སུ་ཉན་མཁན་ཆུ་དམར་དང་འབྲི་
སྟོད་ཕྱོགས་ཀྱི་འབྲོག་པ། ནང་ཆོས་རྩ་བའི་དྲི་མ་ཚོར་བའི་
མི་དབྱིབས་ཅན་འགའ་ཞིག་གིས་བཙངས་པ། འཚེ་བ་
ཆོས་སུ་སྨྲ་བ་དང་རང་གི་ཟས་གོས་ཙམ་གྱི་དོན་དུ་དང་དེང་
དུས་ཀྱི་འཚོ་གནས་ཡར་རྒྱས་ཆེད་དུ་བྱམས་སྙིང་གི་སྒྲོག་
ཏུ་ཚུད་མི་ཉན་པར་རྒྱང་འབོད་བྱེད་མཁན་ཚོ་ལ་དངོས་
སུ་ཉན་མཁན་རྒྱ་ཧུས་ཧུས་འགའ་ཞིག་གིས་རླུང་འཁོར་
ཆེན་པོ་འཁོར་ལོ་བརྒྱད་ཅན་དེ་འདྲ་བརྒྱད་ནང་དུ་གཡང་
དཀར་ལུག་རྣམས་ལ་ཆེས་བཟོད་དཀའ་བའི་མནར་གཅོད་
དུ་གསོན་པོའི་ཕོ་བ་ལ་གྲི་གཙུགས་པ། རྐང་པའི་ཤ་ཕུག་
ནས་རླང་འཁོར་ཕྱི་ལ་བཏགས་པ། གསོན་པོའི་སྐེ་ཕྱད་
ཙམ་བྲེག་ནས་ཁྲག་དམར་གི་མདོག་གིས་ཁྱབ་པར་བྱས་
ཏེ་བྱམས་སྙིང་ཅན་གྱི་མིས་མཐོང་མ་ཐག་ངུ་ཤོར་ལེ་ཞིག་
མཐོང་བའི་མུད་སྙིང་རྗེས་རབ་ཏུ་ཕྱུག་པའི་བོད་མི་འགས་
མཐོང་མ་ཐག་ཏུ་བྱམས་སྙམ་དྲི་ཙམ་བྲལ་བའི་ཧུས་ཧུས་
1 8 1



---
ལ་གཅར་བརྡུང་བཏང་ཞིང་འཕོང་མེད་ཀྱི་སྒོ་ནས་ཨམ་
ཕྲག་ནས་སྒོར་མོ་བཏང་སྟེ། དཀའ་སྡུག་བཟོད་པར་དཀའ་
བའི་ཉམས་ཆུང་ལུག་ཁྱུ་དེ་རྣམས་ཉོས་ནས་བདེ་བའི་སར་
བཀོད་པའི་ཚུལ་ལ་བདག་གིས་སེམས་པའི་མོད། ཡ་ནང་
ཆོས་འདི་སེམས་ཅན་གྱི་མགོན་སྐྱབས་ཡིན་གསུངས་པ་འདི་
ལྟར་ལོས་ཡིན། དེ་མིན་ན་ད་རས་ཀྱི་རླང་འཁོར་བརྒྱད་
པོའི་ནང་གི་ལུག་ཁྱུ་འདི་རྣམས་བཟོད་བཀའི་སྡུག་བསྔལ་
ལས་ཐར་ཐབས་བྲལ་བས་སོ། །ནང་བསྟན་གྱིས་དངོས་
སུ་སེམས་ཅན་ལ་ཕན་ཐབས་བྱེད་པ་མཐོང་མཁན་སུ་དང་
སུ་དང་སུ་ཡོད་ན་སྙམ་མོ། །ཞེས་པའདི་སྐལ་མིང་ཅན་དེས་
༄༅། །འཇིག་རྟེན་འཁོར་བའི་བྱ་སྤྱོད་ལ་བསྲིངས་པའི་
འཕྲིན་ཡིག ། །
འདྲ་མིན་ལས་ཀྱི་རླུང་གི་ཆེས་ཆེར་དུ་བདས་པའི། །
མི་བརྟན་འཇིག་རྟེན་སྒྱུ་མའི་ཚོང་འདུས་ཀྱི་དོ་རར། །།
1 8 2



གང་མོས་འདོད་པའི་ཡོན་ཏན་འདྲ་མིན་དུ་མོད་ཀྱང་། །
ཡུན་རིང་འགྲོགས་དབང་མེད་པས་ཁྱོད་ཉིད་ལ་མ་ལྟས།།
གངས་རྫའི་འདའ་ནས་འབབ་པའི་དྭངས་གསལ་གྱི་ཆུ་བོ།།
མི་རྟག་བཤུང་གླུ་ལེན་བཞིན་བར་མེད་དུ་གཞུར་བས། །
རྟག་འཛིན་ཡོལ་བའི་ཕག་ཉལ་བུ་ཆུང་ངའི་སེམས་ལ། །
རྟག་མིན་རང་ཞལ་སྟོན་པའི་སློབ་དཔོན་དུ་གྱུར་འདུག །
ཡལ་འདབ་བསིལ་བུས་སྐྱོད་པའི་ལྗོན་ཤིང་རྩེ་རུ། །
སྤུ་སྡུག་འཇམ་ལ་བཀྲ་བའི་མདངས་ལྡན་གྱི་བྱེའུ་ཚོགས།།
ཡུད་ཙམ་འཚོགས་མཐར་བྲལ་བའི་ངང་ཚུལ་ལ་བསམ་པས།།
སྲིད་འདིའི་ཡིད་མཐུན་གྲོགས་ཀྱི་ངང་ཚུལ་ལ་མཚོན་སོང་།།
དབྱར་དུས་སྤང་ལ་བཀྲ་བའི་དཀར་དམར་གྱི་མེ་ཏོག །
མི་རིང་སྟོན་གྱི་བ་མོས་མདངས་མེད་དུ་བསྒྱུར་བ། ། །
ཇི་བཞིན་སྲིད་འདིའི་རབ་མཛེས་མདངས་ལྡན་གྱི་ན་གཞོན།།
མི་རིང་ལོ་ཡི་ཕྲེང་བས་མདངས་མེད་དུ་བསྒྱུར་འདུག །
ན་གཞོན་བརྩེ་སེམས་དྭངས་གཙང་མཚོ་མོ་རུ་འཁྱིལ་བ།
།ཡུད་ཙམ་མི་འདོད་བ་ཚྭའི་དྲི་རོ་དུ་གྱུར་ནས། །
1
8 3



ཡིད་སྐྱོའི་རྣོན་མར་གྱུར་པའི་མཛའ་སེམས་ཀྱི་མིག་སྒྱུར།།
རྗེས་སྙེགས་མདུན་པ་ཁོ་བོས་སྔ་མོ་ནས་བཏང་ཡོད། །
མདངས་ལྡན་ན་གཞོན་བུ་མོ་ཧ་ལ་ཡི་མེ་ཏོག །
ལྟ་འདོད་སེམས་ཀྱི་བུང་བའི་མིག་ཟུང་དེ་ཤོར་ནས། །
དྲི་རོའི་རྗེས་ལ་སྙེགས་པའི་ཤཱཀྱ་ཡི་བཙུན་ཆུང་། །
ཐར་པའི་སྲོག་རྩ་གཅོད་པའི་གཤད་མ་འདི་ཨི་ཤེས། ། །
རྙེད་བདེ་གྲགས་བསྟོད་དབང་གཞུའི་རི་མོ་ལ་དམིགས་ཏེ།།
ཐོབ་འདོད་བྱིས་པས་རྒྱང་རིང་རྗེས་དེད་དུ་བྱས་ཀྱང་། །
ཐ་མར་ཐོབ་པ་དཀའ་སྡུག་རྣམ་མ་ལས་མེད་པས། །
ང་ནི་ཉམས་ཆུང་བས་མཐའི་ཚལ་མར་དུ་ཉལ་འདོད། །
སྲིད་འདིར་གཉེན་ཉེ་མཛའ་གྲོགས་གང་མང་དུ་བདོག་ཀྱང་།།
འཆི་དུས་མར་ལས་སྤུ་བཞིན་གཅིག་པུ་རུ་འགྲོ་བས། །
གང་ལྟར་ཕན་པ་བྲལ་བའི་གཉེན་ཉེ་ཀུན་སྤངས་ཏེ། །
གཅིག་པུར་དབེན་པའི་རི་ལ་བག་ཡངས་སུ་རྒྱུ་འདོད། །
ཅེས་པ་འདི་ནི་འཇིག་རྟེན་འཁོར་བའི་རང་བཞིན་ལ་སེམས་
པའི་ཉིན་ཞིག་ཏུ་བཙུན་བཟུགས་སྐལ་མིང་པས་སོ། །
1 8 4



༄༅། །དཀར་དམར་ཟས་ཀྱི་སྐྱོན་ཡོན་བཤད་པ།
དེ་ཡང་འཇིག་རྟེན་ཁམས་འདིར་འགྲོ་བ་སྣ་ཚོགས་
( དམྱལ་བ་ཡི་དག་དུད་འགྲོ་མི་ལྷ་མིན་ལྷ་)པ་ཞིག་ཡོད་པ་ཀུན་
འཚོ་བར་བྱེད་པའི་ཟས་ལ་མ་བརྟེན་པ་གཅིག་ཀྱང་མེད།
ཟས་དེ་ཡང་དཀར་ཟས་ལ་སྤྱོད་མཁན་རིགས་དང་། དམར་
ཟས་ལ་སྤྱོད་མཁན་རིགས་གཉིས་ལས་གཞན་པ་མེད། དེར་
བརྟེན་འགྲོ་བའི་ནང་ཚེ་འདི་དང་ཕྱི་མ་གཉིས་ལ་ཉེས་སྐྱོན་
ལྡན་པའི་རིགས་ཞིག་དང་། ཕན་ཡོན་ལྡན་པའི་རིགས་
གཉིས་ཡོད། དེ་ལས་དང་པོ་ཚེ་འདི་དང་ཕྱི་མ་གཉིས་ཀར་
ཉེས་སྐྱོན་ལྡན་པའི་རིགས་ནི་དམར་ཟས་སེམས་ཅན་གྱི་
ཤ་ཁྲག་ལ་ལོངས་སྤྱོད་མཁན་རིགས་འདི་རེད། གལ་ཏེ་
ཤ་ཁྲག་གི་ཟས་ཟ་མཁན་སུ་ཡིན་ཀྱང་ཚེ་འདི་ལ་ཡང་ཉེས་
སྐྱོན་ཆེན་པོ་དང་ལྡན་པ་ཡིན་ཏེ། ཤ་ཁྲག་ལ་སྤྱོད་མཁན་
དེའི་ཚེ་ཐུང་བ་ཁོང་ཁྲོ་ཆེ་བ། དྲི་མ་ངན་པ་བཅས་ཡིན་ཚུལ་
ནི། དེང་དུས་ཀྱི་གསོ་རིག་རབ་འབྱམས་པ་རྣམས་ཀྱིས་
1
8 5



གསུངས་པའི་དོན། བྱམས་དང་སྙིང་རྗེས་རྒྱུད་རླན་པའི་
གནའ་དེང་རིག་པའི་དཔའ་བོ་མཁན་ཆེན་ཚུལ་ཁྲིམས་བློ་
གྲོས་ཀྱི་བརྩམས་པའི་འཛམ་གླིང་ཤར་ནུབ་ཀྱི་གནའ་དེང་
རིག་པའི་རྣམ་བཞག་ལས་མང་ཙམ་གསུངས་པ་དང་སྟོན་
པ་སངས་རྒྱས་ཀྱིས་མདོ་མྱང་འདས་ལས། འོད་སྲུངས་
ཤ་ཟ་བ་དག་ནི་འགྲོ་བའམ། སྡོད་དམ། འདུག་གམ།
ཉལ་ཡང་སེམས་ཅན་གང་ལ་དྲི་ཕོག་པ་ཐམས་ཅད་འཇིགས་
ཤིང་སྐྲག་གོ །རིགས་ཀྱི་བུ་དཔེར་ན། མི་ཞིག་སྒོག་པ་ཟོས་
ན་ནམ་ཡང་ཐམས་ཅད་ཀྱི་མི་འདོད་དེ་འབྱོལ་ན། དེ་དང༌
ཉེ་བ་ལྟ་ཅི་སྨོས། ཤ་ཟ་བ་རྣམས་ཀྱང་དེ་དང་འདྲ་སྟེ། སེམས་
ཅན་རྣམས་ཤ་ཡི་དྲི་ཕོག་ན་སྐྲག་ཏེ་ཤི་བའི་འདུ་ཤེས་འབྱུང་
ངོ༌། །ཆུ་ལ་གནས་པ་དང་། ཐང་ལ་གནས་པ་དང༌། ནམ་
མཁའ་ལ་འགྲོ་བའི་སྲོག་ཆགས་ཐམས་ཅད་འབྱོལ་ཞིང་བྲོས་
ཏེ་འདི་ནི་བདག་ཅག་གི་དགྲ་བོ་ཡིན་ནོ་ཞེས་ཟེར་རོ། །
གསུངས་སོ། །དེ་བཞིན་ཚེ་ཕྱི་མ་ལ་ཡང་ཉེས་སྐྱོན་ཆེན་པོ་
འགྱུར་ཚུལ་ནི་ཤ་ཟ་བའི་རིགས་ཀྱིས་སྲོག་ཆགས་རང་གིས་
1 8 6



གསོད་ནས་ཤ་ཟ་བ་དང་ཡང་ན་གཞན་གྱིས་བསད་པའི་
ཤ་རང་ལ་འབྱུང་ཐབས་བྱེད་ནས་ཟ་བས་མདོར་ན། སེམས་
ཅན་གྱི་སྲོག་བཅད་པ་དང་མཚུངས་པ་ཡིན་ཏེ་གལ་ཏེ་སུ་
ཞིག་ཤ་མི་ཟ་བ་ཡིན་ན་སེམས་ཅན་དེ་རང་གཞན་སུས་ཀྱང་
གསོད་པར་མི་བྱེད་ཀྱང་། ཤ་ཟ་བའི་རྒྱུ་མཚན་གྱིས་སེམས་
ཅན་དེ་བསད་པས་སོ། །ལོག་སྲེད་ཅན་ཁག་ཅིག་འདི་ལྟར་
ཤ་ཟ་བའི་དོན་དུ་རང་གིས་སྲོག་བཅད་ན་ཉེས་པ་ཡོད་ཀྱང་།
གཞན་གྱིས་བསད་པ་ཉོས་ནས་ཟོས་ཀྱང་ཉེས་པ་ཡོད་པར་
མི་འགྱུར་ཟེར། ཁྱོད་རང་བསམ་པར་གྱིས་ཤིག །མི་གཞན་
གྱིས་སེམས་ཅན་དེ་གསོད་དགོས་པའི་དོན་ནི། ཁྱོད་ཀྱིས་
ཉོས་པའི་དོན་གྱིས་བསད་པ་ཡིན། དེས་ན་ཁྱོད་ཀྱིས་རིན་
སྤྲོད་ནས་ཉོ་བ་མི་གཞན་ལ་སེམས་ཅན་དེ་གསོད་ཤིག་ཅེས་
བསྐུལ་མ་བཏང་བ་ཁྱད་མེད་དེ། གལ་ཏེ་ཁྱོད་ཀྱིས་མ་ཉོས་
ན་མི་གཞན་གྱིས་མི་གསོད་པའི་ཕྱིར་རོ། །དེས་ན་ཤ་ཟ་
བའི་དོན་དུ་རང་གིས་བསད་པ་ལས་ཀྱང་གཞན་གྱིས་བསད་
པ་ཉོས་ན་སྡིག་པ་ཆེ་བར་རིགས་པས་གྲུབ་སྟེ། ཉོ་མཁན་
1
8 7



དང༌། གསོད་མཁན། ཟ་མཁན་གསུམ་ཀ་ལ་སེམས་ཅན་
དེའི་སྲོག་མི་གནས་པར་བྱེད་པའི་ཉེས་པ་ལྡན་པས་སོ། །
རང་གིས་བསད་པ་ནི་གསོད་མཁན་དང་དེ་ཟ་མཁན་གཉིས་
ལ་སྡིག་པ་ཡོད་ཀྱང་ཉོས་པའི་སྡིག་པ་མེད་དོ། །དེ་བཞིན་
བསླུ་མེད་རྡོ་རྗེའི་གསུང་སངས་རྒྱས་ཀྱི་བཀའ་ལས་ཀྱང་
ཤ་ཟ་བ་དང་། གསོད་པ་གཉིས་ཀ་སྡིག་པ་མཚུངས་པས་
ཕྱི་མ་རྣམ་སྨིན་དམྱལ་བ་ངུ་འབོད་དུ་སྐྱེ་བར་མ་ཟད་རྒྱུ་མཐུན་
འབྲས་བུ་སྐྱེ་བ་ནས་སྐྱེ་བར་ཤ་ཟའི་རིགས་སུ་སྐྱེ་བར་གསུངས་
ཏེ། མདོ་ལང་ཀར་གཤེགས་པ་ལས། ཁེ་ཡི་ཕྱིར་ནི་སེམས་
ཅན་གསོད། །ཤ་ཡི་ཕྱིར་ནི་ནོར་སྦྱིན་བྱེད། །དེ་དག་གཉིས་
ཀ་སྡིག་ལས་ཅན། །སེམས་ཅན་ངུ་འབོད་ལ་སོགས་བཙོས།།
ཞེས་དང་། དེ་ལས་རྣལ་འབྱོར་ཅན་གྱིས་ཤ་མི་ཟ། །ང་
དང་སངས་རྒྱས་དག་གིས་བཤད། །སེམས་ཅན་གཅིག་གིས་
གཅིག་ཟ་བ། །ཤ་ཟ་དག་གི་རིགས་སུ་སྐྱེ། །དྲི་མི་ཞིམ་ཞིང་
སྨད་པ་དང་། །སྨྱོན་པ་རྣམས་སུ་སྐྱེ་བར་འགྱུར། །གདོལ་
བ་རྨེ་ཤ་ཅན་རིགས་དང་། །བཙོ་བླག་མཁན་དུ་ཡང་ཡང་
18 8



སྐྱེ། །ཕྲ་མིན་རིགས་ཀྱི་སྐྱེ་གནས་དང་། །ཤ་ཟའི་རིགས་
སུ་སྐྱེ་བར་འགྱུར། །མི་ཡི་ཐ་མ་དེ་དག་ནི། །སྲིན་དང་བྱི་
ལའི་རིགས་སུ་སྐྱེ་ཞེས་གསུངས་སོ། །སངས་རྒྱས་ཀྱི་ཤ་ཟ་
བར་མ་གནང་བཞིན་དུ་གནང་ཡོད་ཟེར་ན་སྐུར་འདེབས་
ཡིན་པའི་ཚུར་ཡང་མདོ་ལང་གཤེགས་ལས། བློ་གྲོས་ཆེན་
པོ་མ་འོངས་པའི་དུས་སུ་ང་ཉིད་བསྟན་པ་ལ་རབ་ཏུ་བྱུང་
ཞིང་ཤཱཀྱའིསྲས་ཡིན་ནོ་ཞེས་ཁས་ལེན་པ་ངུར་སྨྲིག་གི་རྒྱལ་
མཚན་ཐོགས་པ། སྐྱེས་བུ་གླེན་པ་ལོག་པའི་རྟོག་གེས་སེམས་
ཉམས་པར་གྱུར་པ་འདུལ་བ་ལ་རྣམ་པ་མང་པོས་རྣམ་པར་
རྟོག་པ། སྨྲ་བའི་འཇིག་ཚོགས་ལ་ལྟ་བ་རྒྱས་པ། སྲེད་པ་ལ་
ཆགས་པ་རྣམས་ཤ་ཟ་བའི་གཏན་ཚིགས་སུ་སྣང་བ། དེ་
དང་དེ་དག་སྟོན་ཏེ། ང་ལ་ཡང་ཡང་དག་པ་མིན་པར་སྐུར་
བ་འདེབས་པར་སེམས་སོ་གསུངས་སོ།. །དེས་ན་དམར་ཟས་
ཤ་ཁྲག་ལ་སྤྱོད་མཁན་རྣམས་ཚེ་འདིར་རང་ལ་ཉེས་པ་ཚེ་
ཐུང་བ། ཁྲག་ནད་ཕོག་པ་དང་བཀྲན་ནད་ཕོག་ནས་གློ་
བུར་དུ་འཆི་བ། སེམས་ཅན་གཞན་གྱིས་དགྲ་བོ་གཤེད་
1 8 9



མ་བཞིན་དུ་མཐོང་བ། རྐྱེན་དང་བར་ཆད་འབྱུང་བ་མང་
བས་ཤ་ཟ་བ་སྤང་བ་ནི་རང་དོན་དུ་ཤེས་པར་མཛོད། དེ་
བཞིན་སྐྱེ་བ་རྗེས་མར་ཤ་ཟ་མཁན་རིགས་ནི། དམྱལ་བ་
ངུ་འབོད་དང་། ཤ་ཟ་སྲིན་པོ། བྱི་ལ། སྟགས་གཟིག་སོགས་
ཤ་ཁྲག་ལོངས་སྤྱོད་པའི་སྲོག་ཆགས་རུ་སྐྱེ་བར་གསུངས་
པས་སངས་རྒྱས་ཀྱི་གསུང་ལ་ཡིད་ཆེས་མཁན་ཚོས་ཤ་ཟ་
བ་འདི་སྤངས་ན་དོན་ཆེའོ། ། །
གཉིས་པ་དཀར་ཟས་ལ་ལོངས་སྤྱོད་མཁན་ཀུན་ཕན་
ཡོན་ཆེ་བའི་ཚུལ་ལ་ཚེ་འདིར་ཕན་པ་དང་ཕྱི་མར་ཕན་པ་
གཉིས་ལས།
དང་པོ་ཚེ་འདིར་ཕན་ཡོན་ནི། དཀར་ཟས་སྔོ་ཚལ་
རིགས་དང་འབྲས་བུའི་རིགས་ཤིང་འབྲས་རིགས་མར་ཕྱུར་
བཅས་ནི་ལུས་ལ་འཕྲོད་པ། ནད་རིགས་མི་སྐྱེ་བ། ཚེ་རིང་
བ། མདངས་གསལ་བ། དྲི་ངན་པ་མེད་པ། ལུས་འཚོ་
བའི་རྟེན་མཆོག་ཏུ་གྱུར་པ་བཅས་ཀྱི་ཕན་ཡོན་ལྡན་པ་ཡིན་
ཏེ། དེང་དུས་ཚན་རིག་མཁས་པ་གསོ་རིག་རབ་འབྱམས་
1 9 0



པ་ཚོས་ཡང་ཡང་གསུངས་པ་གཞན་ལས་གསལ། །
གཉིས་པ་དཀར་ཟས་ལ་ལོངས་སྤྱོད་པས་ཚེ་ཕྱི་མ་
ལ་ཉེས་སྐྱོན་མེད་པ་ཕན་ཡོན་ལྡན་ཚུལ་ནི། ཤ་མི་ཟ་བས་
སེམས་ཅན་གྱི་སྲོག་གཅོད་པའི་ཉེས་པ་མེད། དེ་མེད་པས་
སྐྱེ་བ་རྗེས་མར་ཚེ་ཐུང་ངུར་མི་འགྱུར། རྣམ་སྨིན་དམྱལ་
བ་སོགས་ངན་སོང་དུ་མི་སྐྱེ། ཤ་ཟ་བའི་སྲོག་ཆགས་ཀྱི་ལུས་
མི་ལེན་ཚེ་རབས་ཀུན་ཏུ་ཟས་དཀར་པོའི་རིགས་སུ་སྤྱོད་
པར་འགྱུར་རོ། །ཁྱད་པར་དུ་སངས་རྒྱས་སྟོན་པའི་རྗེས་
འཇུག་དགེ་ཚུལ་སློང་རྣམས་ཀྱིས་ཤ་གཏན་ནས་ཟ་མི་རིགས་
པར་སངས་རྒྱས་ཀྱིས་གསུངས་པ་སྟེ། དེ་ཡང་མདོ་མྱང་
འདས་ལས། རིགས་ཀྱི་བུ། དེང་ཕན་ཆད་ཉན་ཐོས་ཀྱི་
ཉེ་གནས་དག་ཤ་ཟ་བར་མི་གནང་ངོ༌། །གལ་ཏེ་ཡོན་
བདག་གིས་དད་པས་བྱིན་ནའང་དེས་བུའི་ཤ་ལྟར་འདུ་
ཤེས་བསྐྱེད་དོ། །བྱང་ཆུབ་སེམས་དཔའ་འོད་སྲུང་གིས་
གསོལ་བ། བཅོམ་ལྡན་འདས་ཅིའི་སླད་དུ་དེ་བཞིན་གཤེགས་
པས་ཤ་འཚལ་དུ་མ་གནང༌། བཀའ་བསྩལ་པ། རིགས་
1 9 1



ཀྱི་བུ། ཤ་ཟ་བ་ནི་སྙིང་རྗེ་ཆེན་པོའི་རིགས་གཅོད་པ་ཡིན་
ནོ། །དེང་ཕན་ཆད་ངའི་ཉེ་གནས་སུ་གྱུར་པ་རྣམས་ཀྱིས་
ཤ་ཐམས་ཅད་ཟ་བ་མི་རུང་ངོ་གསུངས་སོ། །དེ་ཡང་ཤ་
ཟ་མཁན་རྣམས་ནི་སངས་རྒྱས་ཀྱི་ཆོས་ལ་དད་པ་ཡོད་སྨྲས་
ཀྱང་དོན་ལ་སངས་རྒྱས་ཀྱི་ཆོས་དང་རྒྱབ་འགལ་གྱུར་པ་
སངས་རྒྱས་ཀྱི་ཆོས་ལུགས་མ་ཡིན་པ། ཐེག་པ་ཆེན་པོ་འཕགས་
པ་སྤྱན་རས་གཟིགས་ཀྱི་གདུལ་ཞིང་མ་ཡིན་པ། སྙིང་རྗེའི་
རྩ་བ་སྐམ་པ་ཡིན་པར་ཤེས་དགོས། དེ་ཡང་སངས་རྒྱས་
ཀྱི་བསྟན་དང་འགལ་བ་ཡིན་ཏེ་སངས་རྒྱས་བསྟན་པ་ལ་
མདོ་སྔགས་གཉིས་ཡོད། མདོ་ལ་འདུལ་བའི་ལུགས་དང་།
མདོ་སྡེའི་ལུགས་གཉིས་ཡོད་པ་དང་འགལ་བ། སྔགས་ཀྱི་
ལུགས་དང་ཡང་འགལ་བས་སོ། །དེ་ལས་དང་པོ་མདོ་ལུགས་
འདུལ་བའི་ལུགས་དང་འགལ་ཚུལ་ནི་སངས་རྒྱས་ཀྱིས་འདུལ་
བ་ལུང་གཞི་ལས། བཅོམ་ལྡན་འདས་ཀྱིས་བཀའ་བསྩལ་
པ། ངས་གནས་གསུམ་གྱིས་རུང་བ་མ་ཡིན་པའི་ཤ་བཟའ་
བར་མི་བྱའོ་གསུངས་པ་གསུམ་གང་ཞེ་ན། བདག་གི་ཆེད་
19 2



དུ་བྱས་པར་མངོན་དུ་མཐོ་རུང་བ་མ་ཡིན་པའི་ཤ་བཟའ་
བར་མི་བྱའོ། །ཞེས་གསུངས་པ་དང༌། ཡིད་ཆེས་པ་ལས་
ཁྱོད་ཀྱི་ཆེད་དུ་བྱས་པ་ཡིན་ནོ་ཞེས་ཐོས་པ་རུང་བ་མ་ཡིན་
པའི་ཤ་བཟའ་བར་མི་བྱའོ་ཞེས་གསུངས་པ་དང་། རང་
ཉིད་ཀྱི་བློ་ལ་རྣམ་པར་རྟོག་པ་སྐྱེས་པའི་ཚུལ་ལས་འདི་ནི་
བདག་གི་ཆེད་དུ་བྱས་པ་ཡིན་ནོ་སྙམ་དུ་རུང་བ་མ་ཡིན་པའི་
ཤ་བཟའ་བར་མི་བྱའོ་ཞེས་གསུངས་པ་ཡིན་ནོ་གསུངས་
སོ། །དེ་བཞིན་མདོ་སྡེའི་ལུགས་ལ་ཤ་བཟའ་བ་སངས་རྒྱས་
ཀྱིས་དཀག་པ་ཡིན་ཏེ། མདོ་ལང་ཀར་གཤེགས་པ་ལས།
དེ་ལྟར་བློ་གྲོས་ཆེན་པོ། ངས་ཤའི་ཟས་ནི་སུ་ལ་ཡང་མ་གནང་།
མི་གནང་། གནང་བར་མི་འགྱུར་ཏེ། བློ་གྲོས་ཆེན་པོ་རབ་
ཏུ་བྱུང་བ་རྣམས་ལ་ཤའི་ཟས་ནི་མི་རུང་བར་བཤད་དོ། །
ཞེས་སོ། །དེ་བཞིན་གསང་སྔགས་ལུགས་ལ་ཡང་ཤ་ཟ་མི་
རུང་བ་ཡིན་ཏེ། སྤྱིར་ནང་པ་སངས་རྒྱས་པ་ཡིན་ན་ནང་
པའི་ཆོས་ཀྱི་རྩ་བ་དང་འགལ་བ་ཡིན་པ་དཔལ་དུས་ཀྱི་འཁོར་
ལོ་ལས། སངས་རྒྱས་པ་ཡིས་ཀུན་ནས་ཤ་མི་བཟའ་ཞིང་
1 9 3



བདག་གི་བ་ཡིས་བསྲུངས་མི་བྱ། སྲོག་ཆགས་རྣམས་ལ་
སྲོག་ཆགས་འདུ་ཤེས་ཡིད་ཀྱི་ཉེ་བར་བརྩམས་པས་འདིར་
ཉམས་པ་ཞེས་དང༌། དགེ་སློང་བ་དང་ཁྱད་པར་དུ་རབ་
བྱུང་རྣམས་ཀྱིས་ཟ་མི་རུང་བའི་ཚུལ་ནི། དེ་ཉིད་ལས།
སྙིང་རྗེ་མེད་པས་ལྕེ་ལ་ཤ་ཡི་རོ་མྱོང་རོ་ལ་རྗེས་སུ་འཚོལ་
བྱེད་ཅིང་། བདག་ཉིད་གསོད་པ་ལ་སོགས་སྐྱོན་གྱིས་དགེ་
སློང་རྣམས་དང་དགེ་ཚུལ་ཡང་ནི་དམྱལ་བར་འགྲོ་གསུངས་
སོ། །མདོར་ན་འཇིག་རྟེན་ལ་གྲགས་མ་གྲགས་ཙམ་ལས་
ཤ་ཟ་བ་དང་། ཆང་འཐུང་བ། བུད་མེད་ལ་སྤྱོད་པའི་དགེ་
ཚུལ་སློང་སུ་ཡིན་ཀྱང་སངས་རྒྱས་ཀྱི་བསྟན་པ་དང་འགལ་
བ་ཡིན་པ་སངས་རྒྱས་རང་གི་ཞལ་ནས་གསུངས་པའི་ལུང་
ལས་རབ་བྱུང་རྣམས་ལ་དེ་གསུམ་ཀ་མ་གནང་བ་བཀག་
པའི་ཕྱི་རོ། །དེ་ཡང་རང་རེ་བོད་ཀྱི་དགེ་ཚུལ་སློང་རྣམས་
ཀྱིས་ཁ་ཟས་ཤ་བྱེད་བཞིན་དུ་རྒྱ་ནག་གི་དགོན་སྡེའི་དགེ་
འདུན་རྣམས་ཀྱིས་མཐོང་སར་སོང་དང་ངོ་ཚ་དགོས་པ་
འདུག །ཁོང་རྣམས་ཀྱིས་ཁྱེད་རྣམས་སངས་རྒྱས་ཀྱི་རྗེས་
19 4



འཇུག་ཡིན་ན་བྱམས་དང་སྙིང་རྗེ་ཅན་ཡིན་དགོས་ཀྱི་རེད།
གལ་ཏེ་བྱམས་དང་སྙིང་རྗེ་ལྡན་པ་ཡིན་ན་ཤ་ཟ་བ་གཏན་
ནས་ཉན་གྱི་མ་རེད་ཤ་ཟ་བ་འདི་བྱམས་དང་སྙིང་རྗེ་དང་
འགལ་བ་སེམས་ཅན་གྱི་སྲོག་ལ་གནོད་པ་འབྱུང་བའི་རྒྱུ་
རེད་གསུངས་ནས་ཁོང་རྣམས་གཏན་ནས་ཤ་མི་ཟ། ཟས་
ཀུན་དཀར་ཟས་ཁོ་ན་ལ་ལོངས་སྤྱོད་པ་ཡིན་འདུག་པས་
རང་རེས་མཐོང་ན་ཡི་རངས་བ་དང་དགའ་དགོས་པ་སྟོན་
པའི་ཉན་ཐོས་ཟེར་བ་འདི་ལྟར་ལོས་ཡིན་བསམ་དགོས་
པ་འདུག་གོ། ཞེས་པ་འདི་ནི་རང་ཉིད་ནང་ཆེན་བླ་ཁྱབ་དགོན་
དུ་དབྱར་དུས་བོད་ཟླ་དྲུག་པར་རྒྱལ་བའི་བཀའ་འགྱུར་རིན་པོ་ཆེ་
དཔེ་ཀློག་བྱེད་པའི་དུས་ཤ་ཟ་བ་ནི་ཉེས་པ་ཆེན་པོའི་རང་བཞིན་ཡིན་
པ་ལང་གཤེངས་ལས། ཤ་མི་ཟ་བའི་ལེའུ་བདུན་པ་སོགས་ནས་གསུངས་
པ་མཐོང་བས་སྔོན་ཆད་རང་གིས་བག་མེད་དུ་ཟོས་པ་ལ་ཆེར་འགྱོད་
དེ་ད་ནས་བཟུང་རང་ཉིད་ནང་པ་ཡིན་པ་དང་ནང་པའི་སྟོན་པ་ཁས་
ལེན་པ། སྟོན་པའི་རྗེས་འཇུག་ཏུ་རློམ་པ་ཡིན་པས་ད་ནས་ཟ་རྒྱུ་
མི་འདུག་བསམ་སྟེ་བོད་ཟླ་དྲུག་པའི་བཅོ་ལྔ་ལ་རང་གིས་མི་ཟ་བར་
སྟོན་པའི་སྐུ་ཡི་མདུན་དམ་བཅས་པ་དང་འགའ་ཞིག་ལ་ཕན་པར་
1 9 5



ཡང་སྲིད་སྙམས་པའི་བསམ་དཀར་གྱི་སྒོ་ནས་དཀར་དམར་ཟས་
ཀྱི་ཕན་གནོད་སྐོར་མདོར་བསྡུས་འདིའང་སྐལ་བཟང་དོན་འགྲུབ་
ཏུ་འབོད་པས་བྲིས་པའོ། །
༄༅། །རང་རེ་བོད་ཀྱི་ཞིང་འབྲོག་བདག་པོ་རྣམས་ལ་
འདི་ལྟར་འདྲི།
ཚད་མེད་ཞི་བདེའི་ཐར་པ་རི་རྒྱལ་རྩེ་མོ་མ་སླེབས་པར། །
རི་རབ་འདར་གནས་སྣ་ཚོགས་འཁོར་བའི་སེམས་ཅན་གྱི།།
མཐོང་དྲན་འདྲ་མིན་ཆུ་ཀླུང་གྲངས་མེད་རྒྱུགས་པའི་ཁྲོད།།
རྙོག་བྲལ་གངས་ཆབས་སིལ་མའི་གཞུར་སྒྲ་འདི་ན་སྒྲོགས།།
དེ་ཡང་དུས་རབས་བཅུ་ཟུང་གཉིས་ཀྱི་དཀར་ནག་
ཧྲལ་ཧྲུལ་དང་ལྡན་པའི་སྤྲིན་རིས་དབྱིངས་སུ་དྭངས་པའི་
འོག་ནས་དུས་རབས་ཉེར་གཅིག་གི་སྐྱ་རེངས་མཁའ་ནས་
གསལ་བའི་དུས། སྔོན་བྱོན་ཕ་མེས་ཚོས་མ་མཐོང་བའི་
མཐིང་མདོག་ཟླུམ་པོ་ཞིག་མཁའ་ལ་འཕུར་བཞིན་པ་འདི་
1 9 6



ནི་རང་རེ་ཚོ་གནས་པའི་ས་དཀྱིལ་ཆེན་པོ་རེད་ཟེར། འདི་
ལྟ་བུ་མཐོང་བ་དང་དུས་མཉམ་འདིའི་སྟེང་དུ་གནས་པའི་
མི་རིགས་རྣམས་ཀྱིས་བཤད་སྟངས་ལ་འདས་སོང་ལོ་རྒྱུས་
ལ་ཡོད་པ་ལྟ་ཅི་གཉིད་པའི་རྨི་ལམ་དུ་ཡང་མཐོང་མ་མྱོང་
བའི་ལྟས་མོ་ཡོད་ཟེར། ལྟས་མོ་ཇི་འདྲ་ཡོད་དྲིས་པས།
བསམ་ཡུལ་ལས་འདས་པ་སྟེ་སྔར་དུས་མཐོང་བ་ལྟ་ཅི་རྣ་
བར་གོ་མ་མྱོང་བའི་ཡུལ་ག་གེ་མོར་ད་སྐབས་ཆུ་ཚོད་རེ་བཟུང་
གིས་སླེབས་ཐུབ་པའི་མཁའ་འགྲུལ་དང་། སྔར་དུས་ལོ་
ཟླར་ངལ་དུབ་ཀྱིས་བགྲོད་ནས་སླེབས་པའི་སར་དེང་དུས་
ཉིན་གཅིག་གི་སླེབས་ཐུབ་པའི་མྱུར་བགྲོད་འཕྲུལ་འཁོར་
དང་། ལེ་བར་ཁྲི་ཕྲག་དུ་མར་འགྱུང་བའི་སར་མྱུར་དུ་
འཕྲིན་བརྡ་སྤྲོད་ཐབས་དང་། ཟླུམ་པོ་གོ་ལའི་སྟེང་གི་མི་
རྣམས་ཀྱི་བྱ་སྤྱོད་ཀུན་ཅིག་ཆར་དུ་ལྟ་བ་དང་ཉན་པར་ནུས་
པའི་འཕྲུལ་བཅས་ཡོད་ཟེར། ད་དུང་དེ་ཡིས་མ་ཚད་པ་
མི་ཚོགས་གྲོག་མའི་ཚང་རྡོལ་འདྲའི་གནས་སུ་མཐོ་བརྩེགས་
མཐའ་ལ་སྙེགས་པའི་ཤེལ་དཀར་གྱི་ཁང་བཟང་གིས་ཉི་
1 9 7



ཟླའི་འགྲོ་ལམ་བཀག་ཐུབ་པའི་ཉམས་ཅན་དང༌། ཉིན་
མཚན་དབྱེར་མི་ཕྱེད་པའི་རབ་གསལ་གློག་གི་སྒྲོན་མེ།. ཕན་
ཚུན་བང་རྩལ་འགྲན་དང་མཚུངས་པའི་རླང་འཁོར་སྣ་ཚོགས།
དབྱར་དུས་སྤང་ལ་རྩི་ཐོག་སྣ་ཚོགས་བཀྲ་བ་དང་མཚུངས་
པའི་ནོར་རྫས། མིག་ཟུང་གིས་བཟོད་པར་དཀའ་བའི་
རབ་མཛེས་ཀྱི་ན་གཞོན་ཕོ་མོའི་གར་སྟབས། རྣ་བའི་བུ་
རམ་གྱུར་པའི་རབ་སྙན་པི་ཝང་དང་འགྲོགས་པའི་མགྲིན་
པའི་སྙན་དབྱངས།. ཡང་དེ་ལས་གཞན་པ་ཤིན་ཏུ་འཇིགས་
ཤིང་སྐྱིད་གཡའ་བའི་གནས་ཟླུམ་གཟུགས་ས་དང་སྐྱེ་འགྲོ་
སེམས་ཅན།. གྲངས་མེད་ནོར་རྫས་བཅས་སྐད་ཅིག་གི་ཡུད་
ལ་ཐལ་བ་རླུང་ལ་བསྐུར་བ་ལྟ་བུར་བྱེད་པའི་རྫས་ཀྱིས་ཁྱབ་
པ་ཞིག་ཡོད་ཟེར། དེའི་ཕྱིར་བདག་ནི་བུ་ཆུང་ན་ཚོད་མ་
བརྟས་པ་ཐང་སྟོང་དུ་བསྐྱུར་བ་ཇི་བཞིན་དུ་གྱུར་ཏོ། །དེ་
ཡང་གོ་ལ་སྔོན་པོའི་རྩེ་མོར་རབ་དཀར་ཁ་བས་མཐའ་ནས་
བསྐོར་ཞིང་དྭངས་གསལ་ནམ་མཁའ་གོས་སུ་གྱོན་ལ་གཡུ་
མདོག་སྤང་གི་ཐང་མར་བརྡལ་ཞིང་དཀར་དམར་མེ་ཏོག་
1
9
8



གི་གཅལ་དུ་བཀྲམ་པའི་དབུས་སུ། དཀར་ནག་ཕྱུགས་ཀྱི་
འདུ་འགོད་ལས་དཀར་གསུམ་གྱི་ཁ་ཟས་ལ་རོལ་བའི་འབྲོག་
པ་རྣམས་དང་། རྩི་ཤིང་སྣ་ཚོགས་ཀྱི་ལོ་མ་འཁྲིགས་ཤིང་།
དྭངས་གཙང་ཆུ་བོ་ཡི་མཐའ་ནས་བསྐོར་བའི་དཀྱིལ་དུ།
མཐའ་ཀླས་རྒྱ་ཞིང་གི་སྟེང་དུ་གསེར་མདོག་སྙེ་མའི་ཕོན་
པོ་མཁའ་རུ་འཕྱུར་ཞིང་ནད་བརྒྱ་སྨན་གཅིག་གི་ཟས་མཆོག་
སྦྲང་དཀར་རྩམ་པའི་འབྱུང་ཁུངས་སུ་གྱུར་པའི་ཞིང་པ་
ཚོ་ཁྱེད་རྣམས་ལ་རྟོགས་དཔྱོད་ཀྱི་ཡོ་ལང་མི་དམན་པ་བདག་
གིས་དྲི་བ་ལྔ་ཟུང་ཞིག་འབུལ་བ་ལ་གཡོ་མེད་གཟུ་བོའི་སྒོ་
ནས་ལན་ཞིག་གནང་བར་ཞུ། ཡུན་རིང་རྒྱུད་ནས་བྱུང་
བའི་འཚོ་གནས་འབྲོག་པའི་ཕ་ཁྱིམ་སྦྲ་ནག་གྲུ་བཞི་དང་
མདའ་རུ་ཞིང་པའི་ས་མཁར་གྲུ་བཞི་དོར་ནས་མི་ཚོགས་
སྟུག་པོའི་གྲོང་ཁྱེར་གྲོག་མའི་ཚང་ཞིག་པ་ལྟ་བུའི་གནས་
སུ་བསྐྱོད་པ་ཐོག་བརྩེགས་བཅུ་ཕྲག་དུ་མའི་ཁང་བཟང་
དུ་འདུག་འདོད་ཆེ་བས་ཡིན་ནམ། ཕ་མེས་ཀྱི་འཚོ་གནས་
འབྲོག་པའི་དཀར་གསུམ་དང་ཞིང་པའི་འབྲུ་སྣ་དོར་ནས་
199



མི་ཚོགས་སྟུག་པོའི་ཡུལ་དུ་བསྐྱོད་པ་ནད་ཀྱི་ཕུངཔོ་བསུ་
བའི་དེང་རབས་ཁ་ཟས་ལ་ཆགས་ཆེ་བས་ཡིན་ནམ། འབྲོག་
ཏུ་དཀར་ནག་ཕྱུགས་ཀྱི་བཀོལ་སྤྱོད་དོར་ཞིང་ཞིང་པས་
ས་ཞིང་རྨོ་བཀོལ་བྱ་བ་དོར་ཏེ་མི་ཚོགས་སྟུག་པོའི་ཡུལ་དུ་
བསྐྱོད་པ་གཞུང་ལས་བྱེད་ནས་བླ་ཕོག་ལེན་འདོད་པ་ཡིན་
ནམ། །ཉིན་མོའི་ཕྲེང་བ་རེ་རེ་བཞིན་དུ་འཕྲུལ་རྟའི་གོང་
དུ་ཕར་ཚུར་བསྐྱོད་ནས་དོན་ལྡན་བྱ་བ་གཅིག་ཀྱང་མེད་
པར་འདུག་པ་ནི་དབྱར་རྩ་དགུན་འབུའི་ཡུད་དུ་འབྱུང་
བར་བློ་གཏད་བ་ཡིན་ནམ། ཤེས་བྱ་རིག་པའི་གནས་ལ་
སྦྱངས་པ་མི་བྱེད་པར་ཉིན་མཚན་དབྱེར་མེད་དུ་དེང་རབས་
འདོད་ཡོན་ལ་གཡེང་བར་བྱེད་པ་འདི་རྒྱལ་ཁབ་ཞིག་གིས་
ཡུན་རིང་དུ་སྐྱོང་བར་འདོད་པ་ཡིན་ནམ། །གོང་གི་དྲི་བ་
དེ་དག་གི་ལན་ལ་གོ་རིམ་བཞིན་དུ་དེ་ལྟར་འདོད་པ་ཡིན་
ཟེར་ན་རྩ་བའི་ཆ་ནས་ནོར་བ་ཡིན་ཏེ། དང་པོ་དེ་ནི་ཕྱི་
ནང་གི་མིས་མི་བདེ་བ་ཕྲན་ཙམ་བྱུང་ན་ཉེན་ཁའི་རང་བཞིན་
རང་གི་དང་དུ་བླངས་པ་ཡིན་ནོ། །
2_0_0



གཉིས་པ་དེ་ཡང་རང་རེ་མཐོ་སྒང་གི་ཟས་མཐོ་སྒང་
སའི་ལུས་ཁམས་འཕྲོད་པའི་ཟས་མཆོག་སྤངས་ནས་རང་
ལུས་ནད་ཀྱི་ཕུང་པོར་འགྱུར་བའི་དེང་དུས་ཀྱི་ཟས་དང་
དུ་བླངས་པ་ཡིན་ནོ། ། །
གསུམ་པ་དེང་སང་ཕྱི་ནང་མི་ཡི་རིག་གནས་མ་ཤེས་
ན་གཞུང་ལས་བླ་ཕོག་ལེན་པ་སླ་མོ་མིན་ནོ། །
བཞི་པ་དེ་ཡང་ཡིད་གཏན་མེད་པའི་རང་བཞིན་ཡིན་
ཏེ། དེང་རབས་བྱ་བས་སའི་གོ་ལར་གནོད་སྐྱོན་བཏང་བའི་
དབང་གིས་ལོ་རེ་བཞིན་ཚ་དྲོད་ཇེ་ཆེ་དང་འབྱུང་བཞིར་
འགྱུར་བ་སྣ་ཚོགས་བཅས་རང་རེས་དངོས་སུ་མཚོ་བོད་
ཀྱི་མཐོ་སྒང་ཕྱོགས་སུ་མཐོང་བཞིན་པ་དང་།- རྒྱ་ནག་གི་
འབྱུང་ཁམས་མཁས་པས་ཀྱང་ལོ་བཞི་ལྔ་རེའི་མཚམས་སུ་
བོད་ཀྱི་ཆུ་ཆེན་རྣམས་རྒྱ་ཆ་ལྔ་རེ་ཙམ་ཆུང་དུ་འགྲོ་ནས་སྐམ་
གྱི་ཡོད་བཤད་ཚུལ་བཅས་ལ་ལྟས་ན་དབྱར་རྩྭ་དགུན་འབུ་
ལ་བློ་གཏད་བྱེད་པར་མི་ནུས་སོ། །
ལྔ་པ་དེ་ཡང་ཤེས་བྱ་རིག་པའི་གནས་ལ་སྦྱངས་ནས་
20 1



རང་གི་རང་མགོ་རང་གིས་ཐོན་པར་མ་གྱུར་བར་གནས་
སྐབས་འཕྲལ་རྐྱེན་སྣ་ཚོགས་ལ་ལྟོས་པ་མ་གཏོགས་ཡུད་
དུ་གཞན་གྱིས་སྐྱོང་བར་འདོད་པ་ནི་བློ་མིག་ཕུར་ཁུང་ལས་
དོག་པའི་ལུགས་ཡིན་ནོ། །དེ་ལ་གོང་གི་དྲི་བ་ལྔའི་ལན་
ལྔ་པོ་འདི་ཇི་བཞིན་བློ་གཏད་བྱེད་མཁན་རྣམས་མི་རིང་
བ་གཞན་གྱི་བྲན་དུ་འགྲོ་ཐུབ་པ་ཞིག་བྱུང་ན་རབ་ཅིག་ཡིན།
གོང་གི་དྲི་བ་ལྔའི་གྲངས་ལ་ལན་གོང་དུ་བདག་གི་བཏབ་
པ་ལས་གཞན་པའི་དོན་ལྡན་གྱི་ལན་འཕྲལ་ཕུགས་ཀུན་
ཏུ་བདེ་བའི་ཚུལ་བརྗོད་རྒྱུ་ཡོད་ན་བདག་ལ་བློ་བསྐྱེད་སྦྱིན་
པར་ཞུའོ། །ཞེས་ནགས་ཤོད་པ་སྐལ་མིང་ཅན་དེས་ནང་
ཆེན་ཡུལ་དུ་དབྱར་དུས་སུ་དུད་ཞིག་གིས་འབྲི་བྲུས་མ་བཅོ་
བརྒྱུད་མ་བུ་ཆ་འགྲིག་རྣམས་འཚོང་རྒྱུ་འདེད་ནས་འགྲོ་
བ་མཐོང་བའི་མོད་བདག་གི་སེམས་ལ་འདི་ལྟར་སྔར་དུས་
བོད་ཀྱི་འཚོ་ཚུལ་ཆེར་དྲན་པ་དང་སྐབས་དེར་འབྲི་མ་བུ་
རྣམས་དགོས་མེད་འདོར་བྱར་བྱེད་ཚུལ་སེམས་པས་ལུས་
ཚ་བར་རྒྱས་པ་དང་མིག་ནས་འཆི་མ་འཁྲུག་པ་སེམས་ལ་
2 0 2



.
སྐྱོ་ལྷང་ལྷང་དུ་གྱུར་ནས་བདག་གིས་རང་རེ་བོད་ཀྱི་ཞིང་
འབྲོག་པ་རྣམས་ལ་བདག་གི་བསམ་པ་ནོར་བ་དང་དོན་
ལྡན་གང་ཡིན་དྲི་བ་ལྔ་པོ་འདི་ནང་ཆེན་བླ་ཁྱབ་དགོན་དུ་
དབྱར་དུས་སུ་བྲིས་པའོ། །
གསོ་དཀའ་ནད་རིགས་སྣ་འདྲེན་དེང་དུས་ཀྱི་ཟ་འཐུང།།
མ་ག་ཞི་འགྲན་རྩོད་ཆེ་བའི་དེང་དུས་ཀྱི་འཚོ་ཚུལ། །
གདོང་ལྔའི་གསོབ་དང་མཚུངས་པའི་དེང་རབས་ཀྱི་ངང་ཚུལ།
སྐྱོ་ནས བུ་ངའི་བློ་སེམས་དམ་ཆོས་ལ་ཕྱོགས་སོང་། །
༄༅། །དངོས་ནི།
འ་འུར་ཟ་ཟི་ཡི་ཁྲོད་ནས
དགའ་སྐྱོའི་ཟློས་གར་དེ་འཁྲབ་བཞིན་དུ་
ལོ་ཟླ་ཡི་ཕྲེང་བ་དེ་མྱུར་དུ་བགྲང་ནས
འཇིག་རྟེན་འདིའི་ཕ་རོལ་དུ་སོང་འདུག
20 3



དེ་རེད
སླར་ཡང་འགུག་ཏུ་མེད་པ་ནི་འདིའི་རང་བཤིས་རེད
དེ་ནི་ཁྱོད་གཅིག་པུའི་ལས་སྐལ་མ་རེད
ང་དང་ངའི་གྲོགས་པོ་ཀུན་གྱི་ལམ་གཅིག་རེད
ང་ཚོའི་འདུག་གནས་ཁ་བའི་ནང་ཡིན་པས་འཁྱག་ཀྱང་
ཐོབ་ཐང་ཞིག་རེད
དེ་ལས་གཟན་པ་སྤྲིན་ནག་ལས་ཐོན་པའི་དྲག་རླུང་འདི་
རེད
འདི་ནི་གསེར་མདོག་ཉི་མས་ཀྱང་དྲོས་མི་ཐུབ་ལ
དུང་མདོག་ཟླ་བས་ཀྱང་གསལ་མ་ནུས་
དེས་ན་ཁྱོད་ལ་འཁུན་སྒྲ་ལས་ཅི་ཞིག་ཐོབ་ཡོད།
འགའ་ཞིག་ནི་ད་དུང་ཤར་དང་ལྷོ་ཡི་ཕྱོགས་མ་ཤེས་ལ་
འགའ་ཞིག་ནི་རོ་ཞིམ་པོ་ཙམ་ལ་ཞེན་
ཡང་གཅིག་ནི་སེམས་ཁམས་ལ་ནད་ཀྱིས་མནར
གཞན་དག་རྣམས་ཅི་ཞིག་བྱ་
ཡིན་ཀྱང་ཕ་མེད་ཀྱི་ད་ཕྲུག་ཅིག་མིན་པས་
2 0 4



ཕ་རྒན་གྱི་བགྲོད་ཤུལ་བརྩལ་ཏེ
མི་ཡི་ལམ་ལ་སླེབ་ཐུབ་པར་དགོས
དེ་མིན་འཁང་ར་བྱེད་པས་ཅི་ཞིག་བྱ།
སྐལ་མིང་དེས་སོ།
རེ་ཞུ་ཐེངས་གཅིག
དཀར་བོང་བོང་གི་ཁ་བའི་དོ་རར
སྔོ་མེར་དུ་འཁྱིལ་བའི་ཡར་འགྲོག་མཚོ་ནས་
སྲིན་མོ་བུ་ཡི་ནུས་ཤུགས་ཡོད་དགུས
ལས་སྨོན་དཀར་པོའི་སྲུབ་ཤིང་གིས་བསྲུབས་མཐར
ཉི་ཟླ་ཟུང་གཅིག་སྐབས་འདིར་ཐོན
དུག་མདོག་ཁྱོད་ཀྱིས
ལྗོངས་འདིར་མུན་ག ཏུག་སེལ་ཞིང
རང་ཁྱིམ་སྐྱོད་པའི་ལམ་ཁ་བསྟན
ཁྱོད་ནི་དྲག་རླུང་ངར་མས་བདས་མི་ཐུབ་ལ་
--
2 0 5



ཐོག་སེལ་རྒོད་པོས་བཅོམ་མི་ནུས་
དེར་བརྟེན་ཉིན་བྱེད་གྲོགས་སུ་ཁྱོད་ཉིད་འཁུམས
སྐབས་ཅིག་སྒྲ་ཅན་ཁ་ཡིས་ཁྱོད་ཁྱུར་མིད་དུ་བཏང་དུས་
གླིང་འདིར་མུན་པ་ཐིང་གཅིག་ཤར
འབྱུང་བྱའི་སྐད་ཅོར་རྣ་བར་གཟན
འོན་ཀྱང་གསེར་མདོག་ཉི་མ་འདི་
འཛམ་གླིང་མཁའ་རུ་རྒྱུ་
དྲོ་སྐྱིད་སྐྱེ་འགྲོའི་གསོས་སུ་གྱུར
ཕན་བདེའི་འདབ་སྟོང་མང་དུ་བཞད་ལ
མུན་གཏུག་མཐའ་རུ་ཡང་ཡང་བཅིལ
བགྲང་དཀའ་བའི་སེམས་ཅན་ངག་ནས
འདི་ནི་འཛམ་གླིང་ཉིན་བྱེད་དུ་བརྗོད་ལ་
ཀུན་ཕན་གྱི་བཅོད་པན་ཡང་བཏགས་
འོན་ཀྱང་འདི་ནི་བགྲང་བྱའི་འབྲས་བུ་ཁུར་དུ་ལྕི་བས་
ཕལ་ཆེར་ནུབ་མཐར་བཞུད་ཉེ
མི་རིང་ལ་མོར་བརྒལ་བ་ནི་
2 0 6



འཇིག་རྟེན་འདིའི་རང་གཤིས་སུ་འདུག
ཁྱོད་ཉིད་ནུབ་མཐར་ཡོལ་ན
སྤྱི་ནི་གླིང་བཞིའི་མུན་པ
དགོས་སུ་ང་གདོང་དམར་གྱི་ལམ་སྟོན
ཤར་རླུང་ངར་མའི་ལྷག་སྐྱོབ་
བདེ་སྐྱིད་འདབ་སྟོང་གཉེན་དེ་སུ་ལ་བྱེད
ཨེ་མ་འོད་སྟོང་ཅན
སྐྱེ་མ་ང་དང་ངའི་གྲོགས་པོ་མི་ཉུང་བའི་རེ་སྨོན་
དལ་བུར་ནུབ་མཐར་སྐྱོད་ན་མི་ལེགས་སམ
མི་ལེགས་སམ།
ཞེས་པ་འདི་སྐལ་དོན་དེས་སོ། །
༄༅། །སླར་སྨྲས་པ།
འཁོར་བའི་བྱ་བཞག་ཞེན་པ་ཆེ་བ་ཚོས། །
ཆེ་དུས་ལས་ཀྱང་ཆུང་ཚེ་སྐྱིད་ཚུལ་དང་། །
20 7



དེང་དུས་ལས་ཀྱང་སྔར་དུས་སྐྱིད་ཚུལ་བརྗོད། །
ཁྱོད་ཀྱིས་འཁོར་བདེ་མྱོང་བའི་དུས་མ་རིག །
སྟོབས་འབྱོར་མངའ་ཐང་ལྷ་ལ་འདྲེན་པ་ཚོས། །
ད་དུང་བདེ་བ་འཚོར་ཕྱིར་དལ་བ་མེད། །
སྟོབས་འབྱོར་མངའ་ཐང་བྲལ་བའི་ཐ་མལ་པས། །
ཉིན་མཚན་བདེ་བ་འཚོར་ཕྱིར་དལ་བ་མེད། །
དེང་དུས་དེང་རབས་ཟེར་བའི་འོད་པོ་ཆེ། །
ཆེ་བར་རྒྱལ་ཁབ་ཕན་ཚུན་བཙན་གནོན་དང། །
བར་དུ་འགོ་ཁྲིད་ཕན་ཚུན་གཉའ་གནོན་དང་། །
ཆུང་བ་ནུས་ཡོད་ནུས་མེད་བཙན་གནོན་དང་། །
བརྩེ་གདུང་ལ་རྩོད་ཕོ་མོའི་འཁྲུགས་རྩོད་དང་། །
སྲིད་འབྱོར་ལ་རྩོད་ཇེ་འཁྲུགས་འཐབ་རྩོད་སོགས། །
སྔར་དུས་ལས་ཀྱང་བརྒྱ་འགྱུར་མང་བའི་ཚུལ། །
2 0 8



གསར་འགྱུར་འཕྲིན་ལམ་བྱུང་འདི་བདེན་ངེས་ན། །
དེང་རབས་འཚོ་གནས་ཁ་གཡང་ཆེར་སྒྲོགས་ནས། །
དམ་པའི་ཆོས་ལ་མཆིལ་ཞགས་འཕེན་མཁན་རྣམས། །
ཐབས་ལམ་བཟང་པོ་ཡོད་ན་སྟོན་རན་འདུག །
དེ་མིན་གཅིག་ཏུ་ཕན་པའི་དམ་པའི་ཆོས། །
དཀའ་སྡུག་སྲོག་དང་གདོས་ཏེ་གཞན་ཡུལ་ནས། །
རང་ཡུལ་ནང་འདྲེན་བྱེད་མཁན་ཆོས་རྒྱལ་དང་། །
ལོ་པན་བཀའ་དྲིན་གཞལ་བཀའ་དེ་རྣམས་ལ། །
དམོད་མོའི་ཚིག་མཚོན་ཐལ་བ་གཏོར་མཁན་རྣམས། །
གངས་ཕྲུག་འགའ་ཞིག་ལོག་ལམ་མ་འཕྱེན་པར། །
སེམས་བདེའི་གཞི་གཅིག་དམ་ཆོས་འདི་ལ་ཟུངས། །
ཕྱི་རོལ་དངོས་པོས་སེམས་བདེ་བསྟེར་མིན་དེ། །
2 0 9



དེང་དུས་བྱ་སྤྱོད་འདི་ཡིས་གསལ་ཕྱིར་རོ། ། །
ད་དུང་སྟོང་སྐད་སྣ་ཚོགས་སྒྲོག་བཞིན་དུ། །
འཁྲིགས་བཟུང་ཤི་སྤུར་འདི་ལ་འཐམ་འདོད་ན། །
ལོག་ལམ་མཐའ་མེད་ཆོས་གྲགས་ཀྱིས་གསུང་ཕྱིར་། །
བདག་ནི་སྙིང་རྗེ་འབའ་ཞིག་སྒོམ་པར་ཟད། །
བདག་གིས་ཡང་གཅིག་བྲིས་པའི་དེབ་ཆུབ་འདི། །
སྲོལ་གཏོད་སྐད་སྒྲོགས་ལོག་བཤད་འགའ་བྱས་ན། །
དེང་དུས་སྐྱེ་བོའི་དབུས་སུ་བྲིན་སྲིད་ཀྱང་། །
བདེན་པའི་གཤིས་ལ་དུངས་པས་དེ་དག་སྐྱུངས། །
དེ་བཞིན་བརྗོད་བྱ་ནང་བསྟན་གྱིས་སྟོང་པའི། །
འཆལ་གཏམ་སྣ་ཚོགས་འགའ་ཞིག་མོས་ན་ཡང་། །
རིགས་པའི་དྭངས་མ་ཡིད་འོང་མིག་ཡངས་མས། །
བདག་གི་རིག་པའི་བུ་ཆུང་དབང་མེད་དྲངས། །
2 1_0



དེབ་འདིའི་བརྗོད་བྱ་མཐོ་རིས་སྨིན་ལེགས་ནི། །
སྒྲོ་བསྐུར་ར་རིའི་དྲི་བྲལ་བདག་གིས་རློམ། །
གལ་ཏེ་རྣ་ནག་མཚན་མའི་ཚུལ་རྟོགས་ན། །
དཔྱད་གསུམ་ལུང་རིགས་དག་བྱེད་ཀྱིས་བགྲུངས་ཤིག།
ཅེས་པ་འདི་ནི་སྐལ་མིང་པས་སོ། །
༄༅། །རྗེས་ཀྱི་གཏམ།
འདི་ལྟར་བདག་གི་དྲན་རྟོག་ལས་བྱུང་བའི་ཚིག་ཕྲེང་ཡི་
གེའི་རིས་སུ་ཕབས་པ་འདི་ལ་རྟེན་ནས་སྦམ་འགྲོས་ཅན་
གྱིས་ལྟ་ལོག་དང་རང་མཐོང་ཅན་ཚོས་རྨོངས་མུན་གྱི་འདམ་
དུ་ལྷུང་བ་ཟེར་སྲིད། འོན་ཀྱང་རང་གཤིས་ཀྱི་རི་བོ་འདི་
ནི་དགུན་གསུམ་གྲང་རླུང་གིས་སྤུར་མི་ནུས་ལ་གསུམ་གྲགས་
ཆར་གྱིས་གཞོམ་མི་ནུས་པའི་བདེན་པའི་གཤིས་ཀྱིས་མཚོན།
རང་ཉིད་གངས་དཀར་ཨ་མའི་ནུ་ཞོ་མངར་མོས་བསྐྱེད་
པའི་མི་བུ་ཞིག་ཡིན་པའི་ཆ་ནས་མེས་པོའི་ངལ་བརྒྱའི་ཁ་
2 1 1



-
འབབ་ནས་ཐོན་པའི་གཙུག་ལག་བདུད་རྩིའི་ཕུང་པོ་རིན་
ཐང་དང་། སྐབས་གཅིག་བསིལ་ལྗོངས་མི་བུའི་རྣམ་དཔྱོད་
ཀྱི་ཆུ་གཏེར་ལས་ཐོན་པའི་བྱ་སྤྱོད་ལ་ལེགས་ཉེས་ཀྱི་ཚུལ་
བརྗོད་པ་མ་ཟད། གསར་དར་གྱི་ཚན་རིག་རིག་པས་འཛམ་
གླིང་གི་ས་ཆེན་ཡོངས་སུ་བརྒལ་ཏེ་ཟླ་བའི་གོ་ལར་རྐང་རྗེས་
འཇོག་པའི་དུས་འདིར་རང་གཞན་སུ་ཡིས་ཆོས་ལུགས་དང་
རིག་གནས་ལ་ཞེན་ལྟས་དང་ཨུ་ཚུགས་འཁྲིགས་བཟུང་གིས་
སོ་མི་ཟིན་པས། དྲང་བདེན་རིགས་པའི་མཁའ་གྲུར་ཞུགས་
ཏེ། འཛམ་གླིང་གོ་ལའི་རྩེ་མོ་ལས་བརྒལ་དགོས་པའི་དུས་
འདིར་ལྷར་བཅས་འགྲོ་བའི་མགོན་པོས་རང་རེའི་དགོན་
གནས་ཁག་དགེ་འདུན་རྣམས་ལ་གསུང་དོན། སྔར་གྱི་དགོན་
པའི་ལུགས་འདོན་རྟ་དབྱངས་ཙམ་གྱིས་ཚིམ་ནས་འདུག་
པར་བྱས་ན་གང་ཡང་ས་མི་ཆོད་པས་རང་རེའི་བསྟན་པ་
འདི་ཚན་རིག་དང་ཟུང་འབྲེལ་ནས་འཛམ་གླིང་སྟེང་དུ་
ངོ་སྤྲོད་བྱེད་དགོས་པ་ཡིན་གསུངས་ནས་དགོན་གནས་ཁག་
གི་དགེའདུན་རྣམས་ཚན་རིག་སློབ་ལ་བསྐུར་བའི་ཚུལ་ལ་
2 1 2



དམིགས་ནས་བདག་གིས་འདིར་འཛམ་གླིང་ཆགས་ཚུལ་
ལ་ནང་རིག་དང་ཚན་རིག་གཉིས་དཔྱད་བརྡུར་གྱི་སྒོ་ནས་
བཤད་པ། ཚན་རིག་ནང་རིག་པའི་རྗེས་སུ་སླེབ་མིན་ལ་
དཔྱད་པ། ནང་རིག་དང་ཚན་རིག་གི་རྒྱུ་འབྲས་ལ་དཔྱད་
པའི་ཁུལ་བྱས་པ་ཇི་བཞིན་དུ་སྤྱིར་ནང་པའི་དགེ་འདུན་
ཁག་དང་ཡང་དགོས་སུ་ནགས་ཤོད་འབྲི་རུའི་གྲྭ་བཙུན་
ཐོས་བསམ་གྱི་གྲུ་བོ་ལ་ཞུགས་ཏེ་ཤེས་རིག་གི་ནོར་བུ་ལེན་
པར་ཕྱོགས་པ་རྣམས་ལ་འབོད་བསྐུལ་གྱི་ཚུལ་དུ་དམིགས་
ནས་དེབ་ཆུང་འདི་སྤེལ་བའི་འདུ་འགོད་ལ་ཞུགས་སོ། །
2 13



དཔེ་སྒྲིགས་པ། ཨོ་རྒྱན་རྡོ་རྗེ།
ཞུས་དག་པ། པ་སངས། ཨོ་རྒྱན་རྡོ་རྗེ།
༄༅། །ནང་པ་སངས་རྒྱས་དང་ཚན་རིག་སྨྲ་བ་
གཉིས་ཀྱིས་འཇིག་རྟེན་ཆགས་ཚུལ་གྱི་
རྣམ་བཞག་བཤད་པ།
སྐལ་བཟང་དོན་འགྲུབ་ཀྱིས་བརྩམས།
འཇམ་དབྱངས་ཀུན་ཁྱབ་ཤེས་རིག་དཔར་ཁང་ནས་དཔར།
ཞང་ཀང་གྱི་ལིང་ནས།
2 1 4
